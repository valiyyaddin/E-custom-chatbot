Kateqoriya,Sual,Cavab
Elektron hesab səhifəsi,Elektron hesab səhifəsi nədir?,"Gömrük rüsumları, alınması gömrük orqanlarına həvalə edilmiş vergilər, dəbbə pulu, gömrük yığımları, inzibati cərimələr və digər ödənişlər üzrə büdcə ilə qarşılıqlı hesablaşmaların vəziyyətini vahid məkanda birləşdirən elektron xidmətdir."
Elektron hesab səhifəsi,Xarici iqtisadi fəaliyyət iştirakçısının elektron hesab səhifəsində olan balansı necə formalaşır?,"Şəxsin balansı artıq ödəmələrdən, avans-gömrük ödənişlərindən və ƏDV depozit hesabından aparılan əməliyyatlardan formalaşır."
Elektron hesab səhifəsi,Müxtəlif gömrük idarələrində avans hesablarda olan qalıq vəsaitlər elektron hesab səhifəsində necə əks etdirilir?,"The remaining funds in advance accounts at different customs offices are reflected in the ""Overpayment"" section of the electronic account page according to the type of payment (customs payment) that was previously paid to the state budget."
Elektron hesab səhifəsi,Avans-gömrük ödənişləri nədən formalaşır?,Şəxsin hökumət ödəniş portalının Dövlət Gömrük Komitəsi üzrə VÖEN-Avans bölməsindən və Banklardan ödəniş tapşırığına əsasən sair daxilolmalar üzrə dövlət büdcəsinə apardığı ödnişlərdən formalaşır. Qeyd: Banklardan ödəniş tapşırığı əsasında aparılan sair ödənişlərin anında balansda əks olunması üçün banklardan ödənişin hökumət ödəniş portalı üzərindən aparılmasının tələb olunması tövsiyyə olunur.
Elektron hesab səhifəsi,Yaranmış gömrük borcu xarici iqtisadi fəaliyyət iştirakçısının elektron hesab səhifəsindən hansı ardıcıllıqla silinir?,Gömrük ödənişlərinin növləri üzrə yaranmış gömrük borcu həmin tədiyyə növü üzrə artıq ödəniş olduğu təqdirdə ilkin olaraq artıq ödəmələrdən silinir. Daha sonra gömrük borcunun silinməsi aşağıdakı ardıcıllıqla aparılır: 1.Gömrük rüsumları (Avans-Gömrük ödənişlərindən); 2.Aksiz vergisi (Avans-Gömrük ödənişlərindən); 3.Gömrük yığımları (Avans-Gömrük ödənişlərindən); 4.ƏDV (ƏDV depozit hesabından); 5.ƏDV (Avans-Gömrük ödənişlərindən);
Elektron hesab səhifəsi,"Əlavə dəyər vergisi üzrə yaranmış borcun avans məbləğdən deyil, ƏDV depozit hesabından daxil olan vəsaitdən silinməsi üçün hansı addımlar atılmalıdır?","ƏDV üzrə yaranmış borc ilkin olaraq elektron hesab səhifəsindəki artıq ödəmələr üzrə ƏDV məbləğindən, sonra ƏDV depozit hesabından və əgər ƏDV depozit hesabındakı məbləğ bəyannamə üzrə yaranmış borcu qarşılamırsa avans hesabdan silinir. Qeyd: ƏDV üzrə gömrük borcunun ancaq ƏDV depozit hesabından silinməsi üçün ƏDV depozit hesabda daima kifayət qədər vəsaitin olması tövsiyə edilir."
Elektron hesab səhifəsi,Avans-gömrük ödənişlərində olan məbləğ hansı gömrük ödənişləri üzrə yaranmış gömrük borcu üçün istifadə edilə bilər?,Avans-gömrük ödənişləri üzrə köçürülmüş məbləğ istənilən gömrük ödənişi ilə əlaqədar yaranmış gömrük borcunun ödənilməsi zamanı istifadə edilə bilər.
Elektron hesab səhifəsi,Şəxsin balansının artırılması məqsədilə köçürdüyü vəsait elektron hesab səhifəsində hansı müddətdə öz əksini tapır?,"Şəxsin hökumət ödəniş portalının Dövlət Gömrük Komitəsi üzrə VÖEN-Avans və gömrük bəyannaməsinin nömrəsi bölməsindən, eyni zamanda bankların internet-bank platformalarında olan HÖP bölməsindən apardığı ödənişlər anında, bank köçürmələri və ƏDV depozit hesabından aparılan ödənişlər isə dövlət büdcəsinə daxil olduqdan sonra elektron hesab səhifəsində öz əksini tapır."
Elektron hesab səhifəsi,"Eyni zamanda bir neçə gömrük bəyannaməsi təqdim edilmişdirsə, ilkin olaraq şəxsə zəruri olan bəyannamənin rəsmiləşdirilməsi üçün hansı addımlar atılmalıdır?",Şəxsə zəruri olan gömrük bəyannaməsi gömrük orqanına göndərilərkən həmin bəyannamənin nömrəsi əsasında HÖP üzərindən gömrük bəyannaməsindəki bütün borc məbləğinin ödənilməsi təmin edilməklə.
Elektron hesab səhifəsi,Artıq ödəmə bölməsində olan vəsaiti hansı tədiyyə növləri üzrə yaranmış gömrük borcunun ödənilməsində istifadə etmək olar?,Artıq ödəmə bölməsində olan vəsaitlər yalnız həmin bölmədə qeyd edilən tədiyyə növləri üzrə istifadə edilə bilər.
Elektron hesab səhifəsi,Avans-gömrük ödənişləri üzrə köçürülmüş məbləği bütün gömrük idarələrində istifadə etmək mümkündürmü?,Avans-gömrük ödənişləri üzrə köçürülmüş məbləğ istənilən gömrük idarəsində malların gömrük rəsmiləşdirilməsi zamanı istifadə edilə bilər.
Elektron hesab səhifəsi,Şəxs tərəfindən aparılan əməliyyatlara dair hesabatı necə əldə etmək olar?,Aparılmış əməliyyatlara dair hesabatı şəxsi uçot vərəqəsində “export” bölməsindən əldə etmək olar.
Ölkəyə mal gətirilməsi,Fiziki şəxslər tərəfindən gömrük ərazisinə gətirilən istehsal və kommersiya məqsədləri üçün nəzərdə tutulmayan malların gömrük dəyəri (aksizli mallar və avtonəqliyyat vasitələri istisna olmaqla) müəyyən edilmiş hədlərdən artıq olduğu halda gömrük ödənişləri hansı qaydada hesablanır?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 2.2-ci bəndinə müvafiq olaraq, ümumi gömrük dəyərindən müvafiq yarımbəndlərdə göstərilən məbləğlər çıxılmaqla, bu malların gömrük rəsmiləşdirilməsi xarici-iqtisadi fəaliyyətin tarif və qeyri-tarif tənzimlənməsinə uyğun gömrük ödənişləri alınmaqla sadələşdirilmiş qaydada həyata keçirilir."
Ölkəyə mal gətirilməsi,Fiziki şəxslər tərəfindən Azərbaycan Respublikasının gömrük sərhədindən keçirilərkən yazılı formada bəyan edilməli olan mallar hansılardır?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 1 nömrəli əlavəsinə uyğun olaraq fiziki şəxslər tərəfindən Azərbaycan Respublikasının gömrük sərhədindən keçirilərkən yazılı formada bəyan edilməli olan mallar aşağıdaki kimidir: - 14 oktyabr 2013-cü il tarixli 305 nömrəli Qərar ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları” ilə müəyyən edilmiş hədlərdən artıq və ya Qaydaların şərtlərinə uyğun olmayan mallar. - Müşayiət olunmayan baqajla və daşıyıcı tərəfindən göndərilən mallar. - Bu Qaydaların 2.1.2-ci yarımbəndi ilə müəyyən edilmiş hədlərdən artıq müvəqqəti keçirilən mallar. - Avtonəqliyyat vasitələri. - Sözü gedən qaydaların 2.1.10-cu yarımbəndində nəzərdə tutulmuş hədlərdən artıq qiymətli metallar və qiymətli daşlar. - 10000 (on min) ABŞ dolları ekvivalentindən artıq xarici valyuta və qiymətli kağızlar. - Gömrük sərhədindən keçirilməsinə görə lisenziya, icazə sənədi tələb olunan mallar. - 20000 (iyirmi min) manat və ondan yuxarı məbləğdə olan nağd milli valyuta (kağız və metal pul nişanları) və milli valyutada ifadə olunan qiymətli kağızlar. - Səfər zamanı fiziki şəxslər tərəfindən, həmçinin poçt göndərişləri ilə ölkə ərazisinə gətirilən mobil telefon və digər simsiz rabitə avadanlıqları."
Ölkəyə mal gətirilməsi,Fiziki şəxslər tərəfindən gömrük sərhədindən keçirilən malların təyinatı hansı qaydada müəyyənləşdirilir?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 1.5-ci bəndinə müvafiq olaraq fiziki şəxslər tərəfindən gömrük sərhədindən keçirilən malların təyinatı fiziki şəxsin səfərinin bütün halları nəzərə alınmaqla, malların gömrük sərhədindən fiziki şəxsin və onun ailə üzvlərinin şəxsi istifadəsi və istehlakı məqsədləri üçün keçirildiyi yəqinləşdirilməklə, onların xassələri, miqdarı, habelə sərhəddən keçirilməsinin mütəmadiliyi əsasında gömrük orqanları tərəfindən müəyyən edilir."
Ölkəyə mal gətirilməsi,"Fiziki şəxslər tərəfindən təyinatı istehsal, yaxud kommersiya məqsədləri üçün nəzərdə tutulmayan hesab edilmiş neçə kiloqram ərzaq məhsulu güzəştli qaydada (gömrük ödənişlərini ödəmədən) gömrük ərazisinə gətirilə bilər?","Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 2.1.11-ci bəndinə müvafiq olaraq hər təqvim ayı ərzində bir dəfə gömrük ərazisinə gətirilən 30 kiloqrama qədər müxtəlif növ ərzaq məhsulları güzəştli qaydada (gömrük ödənişlərini ödəmədən) gömrük ərazisinə gətirilə bilər."
Ölkəyə mal gətirilməsi,"Fiziki şəxslər tərəfindən təyinatı istehsal, yaxud kommersiya məqsədləri üçün nəzərdə tutulmayan hesab edilmiş hansı miqdarda dərman vasitələri güzəştli qaydada (gömrük ödənişlərini ödəmədən) gömrük sərhədindən keçirilə bilər?","Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 1.2-ci bəndinə uyğun olaraq gömrük sərhədindən keçirilməsi qadağan olunmuş və ya gömrük sərhədindən keçirilməsinə görə lisenziya tələb olunan mallar istisna olmaqla, həmin qaydaların 2.1.7-ci bəndinə müvafiq olaraq Azərbaycan Respublikasında dövlət qeydiyyatından keçməyən dərman vasitələri də daxil olmaqla, şəxsi istifadə üçün zəruri olan miqdarda dərman vasitələri güzəştli qaydada (gömrük ödənişlərini ödəmədən) gömrük sərhədindən keçirilə bilər."
Ölkəyə mal gətirilməsi,"Fiziki şəxslər tərəfindən təyinatı istehsal, yaxud kommersiya məqsədləri üçün nəzərdə tutulmayan hesab edilmiş hansı hədlər daxilində poçt göndərişləri güzəştli qaydada (gömrük ödənişlərini ödəmədən) gömrük ərazisinə gətirilə bilər?","Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 2.1.4-cü yarımbəndinə müvafiq olaraq beynəlxalq poçt göndərişləri və ya daşıyıcı şirkət vasitəsilə eyni fiziki şəxsin adına hər təqvim ayı ərzində gömrük ərazisinə bir dəfə gətirilən, ümumi gömrük dəyəri 300 ABŞ dollarının ekvivalenti məbləğindən artıq olmayan poçt göndərişləri güzəştli qaydada (gömrük ödənişlərini ödəmədən) gömrük ərazisinə gətirilə bilər."
Ölkəyə mal gətirilməsi,"Fiziki şəxslər tərəfindən təyinatı istehsal, yaxud kommersiya məqsədləri üçün nəzərdə tutulmayan hesab edilmiş hansı hədlər daxilində siqaret və alkoqollu içki güzəştli qaydada (gömrük ödənişlərini ödəmədən) gömrük ərazisinə gətirilə bilər?","Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 2.1.10-cu bəndinə müvafiq olaraq, Azərbaycan Respublikası Vergi Məcəlləsinin 188.1.1-ci maddəsi ilə müəyyən olunmuş aksiz vergisindən azadolmalar nəzərə alınmaqla, hər təqvim ayı ərzində bir dəfə 18 yaşına çatmış hər bir fiziki şəxs tərəfindən şəxsi istifadə üçün gömrük ərazisinə gətirilən 1,5 litr alkoqollu içki, 200 ədəd siqaret güzəştli qaydada (gömrük ödənişlərini ödəmədən) gömrük ərazisinə gətirilə bilər."
Ölkəyə mal gətirilməsi,"Fiziki şəxslər tərəfindən təyinatı istehsal, yaxud kommersiya məqsədləri üçün nəzərdə tutulmayan hesab edilmiş neçə kiloqram nərə cinsli balıq və balıq kürüsü (gömrük ödənişlərini ödəmədən) Azərbaycan Respublikasından kənara çıxarıla bilər?",Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş «Fiziki şəxslər tərəfindən istehsal və kommersiya məqsədləri üçün nəzərdə tutulmayan malların Azərbaycan Respublikasının gömrük sərhədindən keçirilməsi Qaydaları»nın 2.1.12-ci bəndinə müvafiq olaraq fiziki şəxslər hər təqvim ayı ərzində 1 dəfə gömrük ərazisindən 5 kiloqrama qədər nərə cinsli balıq və 125 qrama qədər nərə cinsli balıq kürüsünü Azərbaycan Respublikasından kənara çıxara bilərlər.
Ölkəyə mal gətirilməsi,"Fiziki şəxslər tərəfindən təyinatı istehsal, yaxud kommersiya məqsədləri üçün nəzərdə tutulmayan hesab edilmiş hansı hədlər daxilində qızıl və ondan hazırlanmış zərgərlik məmulatları güzəştli qaydada (gömrük ödənişlərini ödəmədən) gömrük ərazisinə gətirilə bilər?","Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 2.1.10-cu bəndinə müvafiq olaraq Azərbaycan Respublikası Vergi Məcəlləsinin 188.1.1-ci maddəsi ilə müəyyən olunmuş aksiz vergisindən azadolmalar nəzərə alınmaqla, hər təqvim ayı ərzində bir dəfə 18 yaşına çatmış hər bir fiziki şəxs tərəfindən şəxsi istifadə üçün gömrük ərazisinə gətirilən 20 qram qızıl və ondan hazırlanmış zərgərlik məmulatları güzəştli qaydada (gömrük ödənişlərini ödəmədən) gömrük ərazisinə gətirilə bilər."
Ölkəyə mal gətirilməsi,Fiziki şəxs özünün və ailə üzvlərinin şəxsi istifadəsi və istehlakı məqsədləri üçün hansı miqdarda malı güzəştli qaydada (gömrük ödənişləri ödəmədən) gömrük sərhədindən keçirmək hüququna malikdir?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 1.5-ci bəndinə əsasən fiziki şəxs özünün və ailə üzvlərinin şəxsi istifadəsi və istehlakı məqsədləri üçün 2 (iki) ədəd eyni və (və ya) eynicinsli malı bu Qaydaların 2.1.2-ci yarımbəndi ilə müəyyən edilmiş hədlər çərçivəsində güzəştli qaydada (gömrük ödənişləri ödəmədən) gömrük sərhədindən keçirmək hüququna malikdir"
Müvəqqəti olaraq minik maşınının gətirilməsi,Fiziki şəxslər tərəfindən hansı nəqliyyat vasitələrinin müvəqqəti olaraq gömrük ərazisinə gətirilməsinə icazə verilmir?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 4.7-ci bəndinə müvafiq olaraq xarici dövlətlərdə daimi qeydiyyatda olmayan və ya qeydiyyatdan çıxarılmış avtonəqliyyat vasitələrinin (tranzit qaydada keçən avtonəqliyyat vasitələri istisna olmaqla) gömrük ərazisinə müvəqqəti olaraq gətirilməsinə icazə verilmir."
Müvəqqəti olaraq minik maşınının gətirilməsi,Xarici dövlətlərdə daimi qeydiyyatda olan XİFMN-in 8703 və 8711 mal mövqelərinə aid avtonəqliyyat vasitələrinin və onların qoşqularının (yarımqoşqularının) qeyri-rezidentlər tərəfindən gömrük ərazisinə müvəqqəti olaraq gətirilməsinə nə qədər müddətə icazə verilir?,"Azərbaycan Respublikası Gömrük Məcəlləsinin 306-cı maddəsinə, eyni zamanda Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 4.3-cü bəndinə müvafiq olaraq xarici dövlətlərdə daimi qeydiyyatda olan XİFMN-in 8703 və 8711 mal mövqelərinə aid avtonəqliyyat vasitələrinin və onların qoşqularının (yarımqoşqularının) qeyri-rezidentlər tərəfindən müvafiq təsdiqedici sənədlə gömrük ərazisinə müvəqqəti olaraq gətirilməsinə hər təqvim ili ərzində ümumilikdə 90 (doxsan) gün müddətinədək, bu müddətin uzadılmasına görə isə Gömrük Məcəlləsinin 258-ci maddəsi ilə müəyyən edilmiş gömrük borcunun ödənilməsinin təmin edilməsi üçün təminat üsullarının tətbiqi ilə 1 (bir) ildən artıq olmamaq şərtilə həmin şəxsin vizasında və ya Azərbaycan Respublikasının ərazisində müvəqqəti yaşamaq üçün icazə vəsiqəsində, yaxud əcnəbinin və ya vətəndaşlığı olmayan şəxsin Azərbaycan Respublikasında müvəqqəti olma müddətinin uzadılması haqqında qərarda göstərilən müddətə icazə verilir."
Müvəqqəti olaraq minik maşınının gətirilməsi,Xarici dövlətlərdə daimi qeydiyyatda olan XİFMN-in 8703 və 8711 mal mövqelərinə aid avtonəqliyyat vasitələrinin və onların qoşqularının (yarımqoşqularının) rezidentlər tərəfindən gömrük ərazisinə müvəqqəti olaraq gətirilməsinə nə qədər müddətə icazə verilir?,"Azərbaycan Respublikası Gömrük Məcəlləsinin 306-cı maddəsinə, eyni zamanda Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 4.5-ci bəndinə müvafiq olaraq xarici dövlətlərdə daimi qeydiyyatda olan avtonəqliyyat vasitələrinin rezidentlər tərəfindən gömrük ərazisinə müvəqqəti olaraq gətirilməsinə Gömrük Məcəlləsinin 258-ci maddəsinə, eyni zamanda Nazirlər Kabinetinin 3 oktyabr 2013-cü il tarixli 286 nömrəli Qərarı ilə müəyyən edilmiş gömrük borcunun ödənilməsinin təmin edilməsi üçün təminat üsullarının tətbiqi ilə 1 (bir) ildən artıq olmayan müddətə icazə verilir və həmin avtonəqliyyat vasitələrinin müvəqqəti qeydiyyat müddəti artırılmır."
Müvəqqəti olaraq minik maşınının aparılması,Fiziki şəxslər tərəfindən Azərbaycan Respublikasında daimi qeydiyyatda olan avtonəqliyyat vasitələrinin gömrük ərazisindən kənara müvəqqəti aparılmasına nə qədər müddətə icazə verilir?,"Azərbaycan Respublikası Gömrük Məcəlləsinin 306-cı maddəsinə, eyni zamanda Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 4.8-ci bəndinə müvafiq olaraq fiziki şəxslər tərəfindən Azərbaycan Respublikasında daimi qeydiyyatda olan avtonəqliyyat vasitələrinin 2 (iki) il müddətinə gömrük ərazisindən müvəqqəti aparılmasına və ya qeydiyyatdan çıxarılması şərtilə daimi aparılmasına icazə verilir."
Bəyanetmə,Gömrük ərazisinə gətirilən mallara dair gömrük bəyannaməsi gömrük orqanına hansı müddət ərzində təqdim olunmalıdır?,"Azərbaycan Respublikası Gömrük Məcəlləsinin 149.3-cü maddəsinə, eyni zamanda Azərbaycan Respublikası Nazirlər Kabinetinin 22 iyul 2014-cü tarixli 263 nömrəli Qərarı ilə təsdiq edilmiş “Gömrük sərhədindən keçirilən malların və nəqliyyat vasitələrinin bəyan edilməsi qaydaları”nın 3.6-cı bəndinə müvafiq olaraq gömrük ərazisinə gətirilən mallara dair gömrük bəyannaməsi həmin mallar gömrük ərazisinə gətirilən yerdəki gömrük orqanına, daxili tranzit xüsusi gömrük proseduru həyata keçirildikdə isə təyinat gömrük orqanına təqdim edildiyi tarixdən 15 (on beş) gündən gec olmayaraq verilməlidir. Gömrük Məcəlləsinin 149.4-cü maddəsinə və 263 nömrəli Qərarın 3.7-ci bəndinə müvafiq olaraq göstərilən müddət bəyannaməçi tərəfindən müvafiq sənədlərin və məlumatların toplanılması üçün kifayət etmədikdə, onun əsaslandırılmış müraciəti əsasında gömrük orqanı həmin müddəti uzadır. Gömrük bəyannaməsinin təqdim edilməsi müddətinin uzadılmasına malların müvəqqəti saxlanc xüsusi gömrük proseduru altında qalma müddəti çərçivəsində yol verilir."
Bəyanetmə,Hansı şərtlər daxilində şəxslərə dövri bəyannamə tərtib etmək icazəsi verilir?,"Azərbaycan Respublikası Gömrük Məcəlləsinin 156.2-ci maddəsinə, eyni zamanda Azərbaycan Respublikası Nazirlər Kabinetinin 22 iyul 2014-cü tarixli 263 nömrəli Qərarı ilə təsdiq edilmiş “Gömrük sərhədindən keçirilən malların və nəqliyyat vasitələrinin bəyan edilməsi qaydaları”nın 5.2.1-5.2.3-cü yarımbəndlərinə müvafiq olaraq şəxslərə aşağıdakı şərtlər daxilində dövri bəyannamə tərtib etmək icazəsi verilir: - xarici iqtisadi fəaliyyətin mal nomenklaturasına uyğun olaraq, eyni koda malik malların eyni şəxs tərəfindən eyni gömrük orqanında gömrük rəsmiləşdirilməsindən keçirilməklə gömrük ərazisinə gətirilməsi və ya gömrük ərazisindən aparılması nəzərdə tutulduqda; - bir müqavilə əsasında malların gömrük sərhədindən 3 (üç) və ya daha çox partiyalarla 30 (otuz) gün müddətində keçirilməsi nəzərdə tutulduqda; - gömrük borcu mallar müvafiq gömrük orqanına təqdim olunduğu tarixdən 15 (on beş) gündən gec olmayaraq ödənildikdə."
Bəyanetmə,Qısa idxal bəyannaməsi hansı hallarda təqdim olunur?,"Azərbaycan Respublikası Gömrük Məcəlləsinin 113.1-ci maddəsinə müvafiq olaraq fiziki şəxslər tərəfindən gömrük sərhədindən kommersiya məqsədləri üçün nəzərdə tutulmayan malların keçirilməsi halları istisna olmaqla, mallar gömrük ərazisinə gətirilməzdən əvvəl gömrük orqanlarına elektron formada qısa idxal bəyannaməsi verilir. Qısa idxal bəyannaməsinin verilməməsi bəyannaməçinin inzibati məsuliyyətinə səbəb olur, lakin gömrük rəsmiləşdirilməsinin və malların buraxılışının həyata keçirilməsinə mane olmur. Qeyd: Azərbaycan Respublikası İnzibati Xətalar Məcəlləsinin 485.2-ci maddəsinə əsasən Azərbaycan Respublikasının Gömrük Məcəlləsi ilə müəyyən edilmiş hallarda qısa idxal bəyannaməsinin mallar gömrük ərazisinə gətirilməzdən əvvəl elektron formada verilməməsinə görə - vəzifəli şəxslər min manat məbləğində, hüquqi şəxslər min beş yüz manat məbləğində cərimə edilir."
Gömrük dəyəri,Malların gömrük dəyərinə hansı hallarda düzəliş edilə bilər?,"Azərbaycan Respublikası Gömrük Məcəlləsinin 221-ci maddəsinin 1-ci bəndinə müvafiq olaraq apardıqları yoxlama, gömrük auditi və ya araşdırma nəticəsində dəyərləndirmənin Azərbaycan Respublikasının “Gömrük tarifi haqqında” 13 iyun 2013-cü il tarixli 687 nömrəli Qanununa uyğun olmaması, yaxud digər səbəblərdən düzgün olmadığı barədə qənaətə gəldikdə, gömrük orqanının vəzifəli şəxsi gömrük dəyərinə həmin qanunun tələbləri nəzərə alınmaqla müvafiq düzəlişlər edilməsi və onların əsaslandırılması barədə şəxsə yazılı bildiriş təqdim edir. “Gömrük tarifi haqqında” Qanunun 11.3-cü maddəsinə əsasən bəyannaməçi ona təqdim edilmiş bildirişdə göstərilən gömrük dəyərinə təklif olunan düzəlişlə razılaşmadıqda, yuxarı gömrük orqanına və (və ya) məhkəməyə müraciət edə bilər. Yuxarı gömrük orqanı və ya məhkəmə həmin müraciətə ən geci 10 (on) gün müddətində baxır. Bu barədə müraciətə baxılma müddətində dəbbə pulu hesablanmır. Həmin Qanunun 11.4-cü bəndinə əsasən yuxarı gömrük orqanı və ya məhkəmə bəyannaməçinin müəyyən etdiyi gömrük dəyərini düzgün hesab etdikdə, malların saxlancı ilə bağlı xərclər gömrük dəyərinə düzəlişlər təklif etmiş vəzifəli şəxsdən tutulur və həmin vəzifəli şəxs intizam məsuliyyətinə cəlb olunur."
Gömrük dəyəri,Malların gömrük dəyərinin müəyyən edilməsinin hansı üsulları var?,Azərbaycan Respublikasının “Gömrük tarifi haqqında” 13 iyun 2013-cü il tarixli 687 nömrəli Qanununun 12.1-ci bəndinə əsasən gömrük ərazisinə gətirilən malların gömrük dəyəri aşağıdakı üsullarla müəyyən edilir: - malların sövdələşmə qiyməti ilə; - eyni malların sövdələşmə qiyməti ilə; - eynicinsli malların sövdələşmə qiyməti ilə; - dəyərin çıxılması üsulu ilə; - dəyərin toplanması üsulu ilə; - ehtiyat üsulu ilə.
Yaşıl dəhliz,İdxal-ixrac əməliyyatları zamanı “Yaşıl dəhliz” buraxılış sistemindən daimi istifadə hüququ əldə etmək istəyən şəxs hansı tələblərə cavab verməlidir?,"Azərbaycan Respublikası Prezidentinin 21 dekabr 2018-ci il tarixli 427 nömrəli Fərmanı ilə təsdiq edilmiş “Xarici ticarət iştirakçılarının “Yaşıl dəhliz” buraxılış sistemindən daimi istifadə hüququnu əldə etməsi, həmin hüququn dayandırılması, ləğvi və bərpası Qaydaları”nın 2.1-ci bəndinə müvafiq olaraq “Yaşıl dəhliz” buraxılış sistemindən daimi istifadə hüququ əldə etmək istəyən şəxs aşağıda qeyd olunan tələblərə cavab verməlidir: - idxal əməliyyatlarının həyata keçirilməsi sahəsində son 1 (bir) il ərzində təcrübəsi olan; - gömrük orqanlarının təqdim etdikləri elektron xidmətlərdən istifadə bacarığı olan və ya bu xidmətlərdən istifadəni təmin edəcək səlahiyyətli şəxslə müqaviləsi olan; - daşımaları beynəlxalq daşıma standartlarına cavab verən nəqliyyat vasitələrindən istifadə edilməklə həyata keçirən; - Azərbaycan Respublikası Nazirlər Kabinetinin müəyyən etdiyi tələblərə cavab verən malların saxlancı üçün nəzərdə tutulan anbarlardan istifadə edən; - qaçaqmalçılıq və ya gömrük ödənişlərinin ödənilməsindən yayınma ilə bağlı cinayətə görə məhkumluğu olmayan, o cümlədən məhkumluğu ödənilmiş və ya götürülmüş şəxs."
Yaşıl dəhliz,“Yaşıl dəhliz” buraxılış sistemindən daimi istifadə hüququ ləğv edilən şəxs yenidən bu hüququ əldə etmək üçün müraciət edə bilərmi?,"Azərbaycan Respublikası Prezidentinin 21 dekabr 2018-ci il tarixli 427 nömrəli Fərmanı ilə təsdiq edilmiş “Xarici ticarət iştirakçılarının “Yaşıl dəhliz” buraxılış sistemindən daimi istifadə hüququnu əldə etməsi, həmin hüququn dayandırılması, ləğvi və bərpası Qaydaları”nın 5.7-ci bəndinə müvafiq olaraq “Yaşıl dəhliz” buraxılış sistemindən daimi istifadə hüququ ləğv edilən şəxs bu barədə qərar qəbul edildikdən ən azı 6 (altı) ay sonra (qaçaqmalçılıq və ya gömrük ödənişlərinin ödənilməsindən yayınma ilə bağlı cinayət törətdikdə məhkumluq ödənildikdən və ya götürüldükdən sonra) yenidən bu hüququ əldə etmək üçün müraciət edə bilər."
Yaşıl dəhliz,“Yaşıl dəhliz” buraxılış sisteminin daimi istifadəçiləri hansı üstünlüklərə sahibdir?,"Azərbaycan Respublikası Prezidentinin 21 dekabr 2018-ci il tarixli 427 nömrəli Fərmanı ilə təsdiq edilmiş “Xarici ticarət iştirakçılarının “Yaşıl dəhliz” buraxılış sistemindən daimi istifadə hüququnu əldə etməsi, həmin hüququn dayandırılması, ləğvi və bərpası Qaydaları”nın 3.1-ci bəndinə müvafiq olaraq “Yaşıl dəhliz” buraxılış sistemindən daimi istifadə hüququnu əldə etmiş şəxs aşağıdakı üstünlüklərə malik olur: - malların və nəqliyyat vasitələrinin gömrük sərhəd buraxılış məntəqələrindən daha sürətli keçidinin təmin edilməsi; - gömrük sərhəd buraxılış məntəqələrində, ticarətin asanlaşdırılması mərkəzlərində və gömrük rəsmiləşdirilməsinin həyata keçirilməsi üçün müəyyən edilmiş digər yerlərdə gömrük orqanlarının göstərdikləri xidmətlərin prioritet qaydada yerinə yetirilməsi; - gömrük auditinin tətbiqi ilə fiziki gömrük yoxlamalarının minimuma endirilməsi; - malların gömrük ekspertizasının aparılması xidmətlərinin prioritet qaydada həyata keçirilməsi; - gömrük orqanlarının razılığı əsasında gömrük ərazisinə gətirilən və bu ərazidən aparılan malların gömrük rəsmiləşdirilməsini gömrük orqanlarının əməkdaşları tərəfindən iş yerindən kənarda və iş vaxtından kənar saatlarda aparması; - gömrük işi sahəsində yeniliklər, ən yaxşı təcrübələr, habelə beynəlxalq təşkilatların tövsiyə və standartları ilə bağlı təşkil edilən təlimlərdə iştirak. idxal zamanı: - idxal olunan malların şəxsin anbarlarına birbaşa aparılması; - gömrük bəyannaməsi təqdim olunduğu təqdirdə, gömrük orqanlarının razılığı əsasında malların daşındığı nəqliyyat vasitələrindən gömrük eyniləşdirmə vasitələrinin (plombların və s.) müstəqil qaydada çıxarılması və malların boşaldılması; ixrac zamanı: “Yaşıl dəhliz” buraxılış sisteminin daimi istifadəçisinin fəaliyyət zonasını əhatə edən gömrük orqanına getmədən, ixrac olunan mallara və nəqliyyat vasitələrinə dair məlumatları özündə əks etdirən gömrük bəyannaməsini elektron qaydada gömrük orqanlarına təqdim etməklə, malları bəyan etdiyi gömrük sərhəd buraxılış məntəqəsinə birbaşa göndərməsi; “Yaşıl dəhliz” buraxılış sisteminin daimi istifadəçisinin gömrük orqanlarının tanıdığı eyniləşdirmə vasitələrini (plomblar, möhürlər, ştamplar və s.) müstəqil tətbiq etməsi."
Yaşıl dəhliz,Hansı əməliyyatlar emal əməliyyatları hesab edilmir?,"Azərbaycan Respublikası Nazirlər Kabinetinin 14 yanvar 2014-cü il tarixli 4 nömrəli Qərarı ilə təsdiq edilmiş “Malların daxildə emal xususi gömrük proseduru altında yerlədirilməsi qaydaları”nın 3.3-cü bəndinə müvafiq olaraq aşağıdakılar emal əməliyyatları hesab edilmir: - heyvanlardan bala alınması, heyvanların, quşların, balıqların, xərçəngkimilərin və molyuskaların yetişdirilməsi və kökəldilməsi; - ağac və bitkilərin becərilməsi; - faydalı qazıntıların çıxarılması; - balıqların, xərçəngkimilərin tutulması; - ov edilməsi; - göbələk və bitkilərin yığılması; - daşınma zamanı malların ilkin vəziyyətdə qalmasının təmin edilməsi; - məlumatların, istənilən informasiya daşıyıcılarında audioyazıların və videoyazıların surətlərinin köçürülməsi və çoxaldılması; - bütün növ enerjilərin alınması; - texnoloji prosesdə xarici mallardan köməkçi vasitələr (avadanlıq, dəzgahlar, qurğular və s.) kimi istifadə edilməsi."
Yaşıl dəhliz,Dövlət Gömrük Komitəsi tərəfindən “Yaşıl dəhliz” buraxılış sistemindən daimi istifadə hüququ hansı hallarda hallarda ləğv edilir?,"Azərbaycan Respublikası Prezidentinin 21 dekabr 2018-ci il tarixli 427 nömrəli Fərmanı ilə təsdiq edilmiş “Xarici ticarət iştirakçılarının “Yaşıl dəhliz” buraxılış sistemindən daimi istifadə hüququnu əldə etməsi, həmin hüququn dayandırılması, ləğvi və bərpası Qaydaları”nın 5.5-ci bəndinə müvafiq olaraq Komitə aşağıdakı hallarda Yaşıl dəhliz” buraxılış sistemindən daimi istifadə hüququnu ləğv edir: - “Yaşıl dəhliz” buraxılış sisteminin daimi istifadəçisi bu barədə ərizə təqdim etdikdə; - “Yaşıl dəhliz” buraxılış sistemindən daimi istifadə hüququ almaq üçün təqdim edilmiş sənədlərdə yanlış məlumatların olduğu aşkar edildikdə; - Hüquqi şəxs ləğv olunduqda, hüquqi şəxs yaratmadan sahibkarlıq fəaliyyəti ilə məşğul olan fiziki şəxsin fərdi sahibkar kimi fəaliyyətinə xitam verildikdə, həmin şəxs məhkəmə tərəfindən ölmüş elan edildikdə, itkin düşmüş və ya fəaliyyət qabiliyyəti olmayan hesab edildikdə, yaxud vəfat etdikdə; - İdxal-ixrac əməliyyatları üzrə “Yaşıl dəhliz” buraxılış sisteminin daimi istifadəçisi 12 (on iki) ay ərzində idxal-ixrac əməliyyatı aparmadıqda; - “Yaşıl dəhliz” buraxılış sisteminin daimi istifadəçisi qaçaqmalçılıq və ya gömrük ödənişlərinin ödənilməsindən yayınma ilə bağlı cinayət törətdikdə; - “Yaşıl dəhliz” buraxılış sistemindən daimi istifadə hüququnun dayandırılmasına əsas olmuş səbəblər bu Qaydanın 5.2-ci bəndində nəzərdə tutulmuş müddət ərzində aradan qaldırılmadıqda; - “Yaşıl dəhliz” buraxılış sistemindən daimi istifadə hüququnun dayandırılmasına səbəb olan hallar 12 (on iki) ay ərzində təkrar aşkar edildikdə."
Yaşıl dəhliz,“Yaşıl dəhliz” buraxılış sistemindən daimi istifadə hüququ əldə etmək üçün edilən müraciətə hansı müddət ərzində baxılır?,"Azərbaycan Respublikası Prezidentinin 21 dekabr 2018-ci il tarixli 427 nömrəli Fərmanı ilə təsdiq edilmiş “Xarici ticarət iştirakçılarının “Yaşıl dəhliz” buraxılış sistemindən daimi istifadə hüququnu əldə etməsi, həmin hüququn dayandırılması, ləğvi və bərpası Qaydaları”nın 2.3-cü bəndinə müvafiq olaraq Dövlət Gömrük Komitəsi tərəfindən şəxsin elektron müraciəti bir ay müddətində yoxlanılır. Həmin Qaydanın 2.1-ci bəndində nəzərdə tutulan tələblərə cavab verən şəxsə idxal-ixrac əməliyyatları üzrə, həmin Qaydanın 2.2-ci bəndində nəzərdə tutulan tələblərə cavab verən şəxsə isə yalnız ixrac əməliyyatları üzrə “Yaşıl dəhliz” buraxılış sistemindən daimi istifadə hüququ verilir və bu barədə ona müvafiq bildiriş göndərilir."
Yaşıl dəhliz,İxrac əməliyyatları zamanı “Yaşıl dəhliz” buraxılış sistemindən daimi istifadə hüququ əldə etmək istəyən şəxs hansı tələblərə cavab verməlidir?,"Azərbaycan Respublikası Prezidentinin 21 dekabr 2018-ci il tarixli 427 nömrəli Fərmanı ilə təsdiq edilmiş “Xarici ticarət iştirakçılarının “Yaşıl dəhliz” buraxılış sistemindən daimi istifadə hüququnu əldə etməsi, həmin hüququn dayandırılması, ləğvi və bərpası Qaydaları”nın 2.2-ci bəndinə müvafiq olaraq aşağıdakı tələblərə cavab verilməlidir: - gömrük orqanlarının təqdim etdikləri elektron gömrük xidmətlərindən istifadə bacarığı olan və ya bu xidmətlərdən istifadəni təmin edəcək səlahiyyətli şəxslə müqaviləsi olan; - daşımaları beynəlxalq daşıma standartlarına cavab verən nəqliyyat vasitələrindən istifadə edilməklə həyata keçirən; - qaçaqmalçılıq və ya gömrük ödənişlərinin ödənilməsindən yayınma ilə bağlı cinayətə görə məhkumluğu olmayan, o cümlədən məhkumluğu ödənilmiş və ya götürülmüş aşağı risk qrupuna aid şəxs."
Ekspertiza,"Gömrük ekspertizası bitdikdən sonra prob və nümunələr və ya onların qalıqları hansı hallar istisna olmaqla, gömrük orqanının vəzifəli şəxsinə və ya gömrük ekspertizası ilə əlaqədar müraciət etmiş şəxsə qaytarılmır?","Azərbaycan Respublikası Nazirlər Kabinetinin 27 avqust 2013-cü il tarixli 232 nömrəli Qərarı ilə təsdiq edilmiş “Gömrük ekspertizasının aparılması qaydaları”nın 6.13-cü bəndinə müvafiq olaraq aşağıdakı hallar istisna olmaqla, gömrük ekspertizası bitdikdən sonra prob və nümunələr və ya onların qalıqları gömrük orqanının vəzifəli şəxsinə və ya gömrük ekspertizası ilə əlaqədar müraciət etmiş şəxsə qaytarılmır: - malın məhv edilməsinə dair qərar qəbul edildikdə; - prob və nümunələrin dəyəri 100 manatdan çox olduqda."
Ekspertiza,Hansı hallarda gömrük ekspertizasının müddəti dayandırılır?,Azərbaycan Respublikası Nazirlər Kabinetinin 27 avqust 2013-cü il tarixli 232 nömrəli Qərarı ilə təsdiq edilmiş “Gömrük ekspertizasının aparılması qaydaları”nın 7.4-cü bəndinə müvafiq olaraq aşağıda göstərilən hallarda və bu Qaydaların 7.2-ci bəndində nəzərdə tutulan qaydada gömrük ekspertizasının müddəti 10 (on) günədək müddətə dayandırılır və gömrük ekspertizasını təyin etmiş gömrük orqanına və ya gömrük ekspertizasının aparılması ilə əlaqədar müraciət etmiş şəxsə bu barədə məlumat verilir: - əlavə materialların və sənədlərin təqdim edilməsi haqqında ekspertin yazılı müraciəti olduqda; - laboratoriya avadanlığı müvəqqəti nasaz olduqda və ya xüsusi şərait olmadıqda; - ekspert əmək qabiliyyətini müvəqqəti itirdikdə; - bəzi sınaqların aparılması üçün tələb olunan avadanlıq ekspertin sərəncamında olmadığından digər sınaq laboratoriyalarına müraciət edildikdə; - təqdim edilmiş materiallar və sənədlər müvafiq siyahıya uyğun olmadıqda.
Ekspertiza,Gömrük ekspertizasının aparılması ilə bağlı yaranmış xərclər kim tərəfindən ödənilir?,"Azərbaycan Respublikası Nazirlər Kabinetinin 27 avqust 2013-cü il tarixli 232 nömrəli Qərarı ilə təsdiq edilmiş “Gömrük ekspertizasının aparılması qaydaları”nın 5.10 və 5.11-ci bəndlərinə müvafiq olaraq gömrük orqanının təşəbbüsü ilə keçirilən gömrük ekspertizasının aparılması ilə bağlı xərclər dövlət büdcəsinin vəsaiti hesabına ödənilir. Gömrük nəzarəti və rəsmiləşdirilməsi ilə əlaqədar olaraq bəyannaməçinin, mallar barəsində səlahiyyəti olan digər şəxslərin və ya onların nümayəndələrinin təşəbbüsü ilə malların gömrük ekspertizasının aparılması üçün həmin şəxslər tərəfindən Azərbaycan Respublikası Nazirlər Kabinetinin 26 aprel 2016-cı il tarixli 168 nömrəli qərarı ilə təsdiq edilmiş “Gömrük yığımlarının məbləğləri” nin təsdiq edilməsi barədə Qərarı ilə müəyyən edilmiş məbləğdə gömrük yığımı ödənilir."
Ekspertiza,Gömrük nəzarəti altında olan mallardan prob və nümunələr kim tərəfindən götürülür?,"Azərbaycan Respublikası Nazirlər Kabinetinin 27 avqust 2013-cü il tarixli 232 nömrəli Qərarı ilə təsdiq edilmiş “Gömrük ekspertizasının aparılması qaydaları”nın 6.1-ci bəndinə müvafiq olaraq gömrük nəzarəti altında olan mallardan prob və nümunələr aşağıdakı şəxslər tərəfindən götürülür: - gömrük orqanının vəzifəli şəxsləri; - gömrük orqanının vəzifəli şəxslərinin iştirakı ilə digər dövlət orqanları, yaxud bəyannaməçi, mallar barəsində səlahiyyəti olan digər şəxslər və ya onların nümayəndələri; - xüsusi biliklərdən istifadəyə və ya xüsusi vasitələrin tətbiqinə ehtiyac olduqda: - gömrük orqanının sorğusu əsasında gömrük orqanının vəzifəli şəxslərinin iştirakı ilə digər dövlət orqanlarının mütəxəssisləri və ya ekspertləri; - gömrük orqanının vəzifəli şəxslərinin iştirakı ilə gömrük laboratoriyasının ekspertləri və müqavilə əsasında cəlb edilmiş digər ekspertlər."
Ekspertiza,Gömrük ekspertizasının aparılması müddəti nə qədərdir?,"Azərbaycan Respublikası Nazirlər Kabinetinin 27 avqust 2013-cü il tarixli 232 nömrəli Qərarı ilə təsdiq edilmiş “Gömrük ekspertizasının aparılması qaydaları”nın 7.1-ci və 7.2-ci bəndlərinə müvafiq olaraq gömrük ekspertizası 20 (iyirmi) iş günü müddətində aparılır. Ekspertizanın aparılması müddəti materialların və sənədlərin gömrük laboratoriyasına daxil olduğu gündən sonrakı növbəti iş günündən hesablanır və rəyin imzalandığı tarixdə başa çatır. Ekspertizanın aparılma müddətinin sonuncu günü istirahət, səsvermə, iş günü hesab edilməyən bayram gününə və ya ümumxalq hüzn gününə düşərsə, növbəti iş günü müddətin qurtardığı gün hesab olunur. Gömrük ekspertizasının aparılması müddəti səbəbləri göstərilməklə, gömrük laboratoriyasının rəhbərinin yazılı icazəsi əsasında gömrük ekspertizasının aparılması üçün 4 (dörd) aydan çox olmayan müddətə uzadıla bilər."
Ekspertiza,Ekspert rəyi neçə nüsxədə tərtib edilir?,"Azərbaycan Respublikası Nazirlər Kabinetinin 27 avqust 2013-cü il tarixli 232 nömrəli Qərarı ilə təsdiq edilmiş “Gömrük ekspertizasının aparılması qaydaları”nın 12.17-ci bəndinə müvafiq olaraq ekspert rəyi iki nüsxədə tərtib edilir. Birinci nüsxə ekspertizanı təyin etmiş gömrük orqanına və ya onunla əlaqədar müraciət etmiş şəxsə təqdim edilir, ikinci nüsxə isə gömrük laboratoriyasının arxivində saxlanılır."
Ekspertiza,Gömrük ekspertizasının hansı növləri vardır?,"Azərbaycan Respublikası Nazirlər Kabinetinin 27 avqust 2013-cü il tarixli 232 nömrəli Qərarı ilə təsdiq edilmiş “Gömrük ekspertizasının aparılması qaydaları”nın 8.1-ci bəndinə müvafiq olaraq gömrük ekspertizasının aşağıdakı növləri vardır: - ilkin ekspertiza - xüsusi biliklərdən istifadə edərək, Gömrük Məcəlləsinin 322.1-ci maddəsində göstərilənlərin müəyyənləşdirilməsi üçün ilk dəfə aparılan ekspertizadır; -əlavə ekspertiza - ilkin ekspertizaya dair rəydə qoyulmuş suallara tam cavab verilmədikdə və ya tədqiqat obyektinə dair əlavə suallar yarandıqda aparılan ekspertizadır. Əlavə ekspertizanın aparılması həmin və ya başqa ekspertə həvalə edilir; - təkrar ekspertiza - ekspert rəyinin əsaslandırılmadığı və ya onun düzgünlüyünə gömrük orqanlarında şübhə yarandığı hallarda, yaxud bəyannaməçinin, mallar barəsində səlahiyyəti olan digər şəxslərin və ya onların nümayəndələrinin şikayəti əsasında, keçirilməsi başqa ekspertə tapşırılmaqla aparılan ekspertizadır. Əvvəlki ekspertizanı aparmış ekspert təkrar ekspertizada iştirak edə və izahlar verə bilər, lakin tədqiqat zamanı və rəy tərtib edilərkən iştirak edə bilməz. Təkrar ekspertiza aparıldıqda, ekspertə əvvəlki ekspertizanın sənədləri verilir; -komisyon ekspertiza - mürəkkəb ekspert tədqiqatlarının aparılması tələb olunduqda, gömrük laboratoriyasının rəhbərinin göstərişi əsasında eyni ixtisaslı ekspertlərin komissiyası tərəfindən aparılan ekspertizadır; - kompleks ekspertiza - Gömrük Məcəlləsinin 322.1-ci maddəsində göstərilənlərin müəyyən edilməsi müxtəlif bilik sahələri, yaxud biliyin bir sahəsi daxilində müxtəlif üsullar sistemi əsasında yalnız bir neçə tədqiqat aparılmaqla mümkün olduqda aparılan ekspertizadır."
Ekspertiza,Malların gömrük ekspertizası nəyə əsasən aparılır?,Azərbaycan Respublikası Nazirlər Kabinetinin 27 avqust 2013-cü il tarixli 232 nömrəli Qərarı ilə təsdiq edilmiş “Gömrük ekspertizasının aparılması qaydaları”nın 3.1-ci bəndinə müvafiq olaraq gömrük ekspertizası gömrük orqanlarının malların ekspertizaya göndərilməsi haqqında sənədi (göndərişi) və ya şəxslərin müraciəti əsasında aparılır.
Hüquqpozmalar,Malların saxlanca qoyulması və saxlanc qaydalarının pozulması halında inzibati cərimə miqdarı nə qədərdir?,"İnzibati Xətalar Məcəlləsinin 496-cı maddəsinə əsasən malların saxlanca qoyulması və saxlanc qaydalarının (müddətlərinin) pozulmasına, o cümlədən gömrük və müvəqqəti saxlanc anbarlarında mallarla müxtəlif əməliyyatların aparılmasının müəyyən olunmuş tələblərinə və şərtlərinə riayət edilməməsinə görə - fiziki şəxslər əlli manatdan yüz manatadək məbləğdə, vəzifəli şəxslər yüz əlli manatdan iki yüz əlli manatadək məbləğdə, hüquqi şəxslər üç yüz manatdan beş yüz manatadək məbləğdə cərimə edilir. Gömrük anbarı xüsusi gömrük prosedurunda yerləşdirilmiş və son saxlanc müddətini keçmiş malların və nəqliyyat vasitələrinin xüsusi gömrük proseduruna müvafiq olaraq buraxılmasının və ya sərəncama götürülməsinin təmin edilməsi üzrə tədbirlərin görülməməsinə görə - inzibati xətanın bilavasitə obyekti olan mallar və nəqliyyat vasitələri müsadirə edilir, yaxud onların dəyərinin otuz faizindən yüz faizinədək məbləğdə cərimə edilir."
Hüquqpozmalar,Gömrük rəsmiləşdirilməsi üzrə mütəxəssis kimi fəaliyyət göstərilməsi üçün hansı şəxslərə icazə verilir?,"Azərbaycan Respublikası Nazirlər Kabinetinin 19 sentyabr 2012-ci il tarixli 207 nömrəli Qərarı ilə təsdiq edilmiş ""Gömrük rəsmiləşdirilməsi üzrə mütəxəssislərə ixtisas attestatının verilməsi, fəaliyyətinin dayandırılması və ləğv edilməsi Qaydaları""nın 2.1-ci bəndinə müvafiq olaraq gömrük rəsmiləşdirilməsi üzrə mütəxəssislər ali təhsilə malik olan Azərbaycan Respublikasının fiziki şəxsləri ola bilərlər."
Hüquqpozmalar,Azərbaycan Respublikasının gömrük ərazisinə müvəqqəti gətirilmiş nəqliyyat vasitələri ilə qanunsuz əməliyyatların aparılması halında inzibati cərimə miqdarı nə qədərdir?,İnzibati Xətalar Məcəlləsinin 500-cü maddəsinə əsasən Azərbaycan Respublikasının gömrük ərazisinə müvəqqəti gətirilmiş nəqliyyat vasitələrinin gömrük ərazisinə müvəqqəti gətirilməsinin məqsədlərinə uyğun olmayan ölkədaxili sərnişin və ya yük daşımalarında digər şəxslər tərəfindən istismar olunmasına görə - yüz əlli manat məbləğində cərimə edilir.
Hüquqpozmalar,Malların Azərbaycan Respublikasının gömrük sərhədindən istehsal və ya kommersiya məqsədləri üçün nəzərdə tutulmayan mallar kimi keçirilməsi halında inzibati cərimə miqdarı nə qədərdir?,"İnzibati Xətalar Məcəlləsinin 503-cü maddəsinə əsasən istehsal və ya digər kommersiya fəaliyyəti üçün nəzərdə tutulan malların Azərbaycan Respublikasının gömrük sərhədindən istehsal və ya kommersiya məqsədləri üçün nəzərdə tutulmayan mallar kimi keçirilməsinə görə - inzibati xətanın bilavasitə obyekti olan mallar və nəqliyyat vasitələri müsadirə edilir, yaxud onların dəyərinin otuz faizindən yüz faizinədək məbləğdə cərimə edilir."
Hüquqpozmalar,Az miqdarda xarici valyuta vəsaitlərini xaricdən qaytarmama halında inzibati cərimənin miqdarı nə qədərdir?,"Azərbaycan Respublikası İnzibati Xətalar Məcəlləsinin 483-cü maddəsinə müvafiq olaraq xarici iqtisadi fəaliyyətin həyata keçirilməsi nəticəsində əldə edilmiş və Azərbaycan Respublikasının müvəkkil olunmuş banklarının hesablarına məcburi qaydada köçürülməli olan az miqdarda xarici valyuta vəsaitlərinin xaricdən qaytarılmamasına görə inzibati xətanın bilavasitə obyekti olan xarici valyutanın dəyərinin otuz faizindən əlli faizinədək məbləğdə cərimə edilir. Qeyd: Bu Məcəllənin 483-cü maddəsində “az miqdarda” dedikdə, iyirmi min manatadək olan məbləğ başa düşülür."
Hüquqpozmalar,Malların və nəqliyyat vasitələrinin Azərbaycan Respublikasının gömrük sərhədindən sənədlərdən və ya eyniləşdirmə vasitələrindən aldatma yolu ilə istifadə etməklə keçirilməsi halında inzibati cərimə miqdarı nə qədərdir?,"İnzibati Xətalar Məcəlləsinin 481-ci maddəsinə əsasən malların və nəqliyyat vasitələrinin sənədlərdən və ya eyniləşdirmə vasitələrindən aldatma yolu ilə istifadə etməklə gömrük sərhədindən keçirilməsinə, yəni keçirilmə zamanı müvafiq icra hakimiyyəti orqanına gömrük məqsədləri üçün doğru olmayan məlumatları əks etdirən sənədlər, etibarsız sənədlər, yaxud digər mallara və nəqliyyat vasitələrinə aid olan sənədlər və ya eyniləşdirmə vasitələri təqdim edilməsinə, yaxud saxta eyniləşdirmə vasitələrindən istifadə edilməsinə görə, bu az miqdarda olduqda - inzibati xətanın bilavasitə obyekti olan mallar və nəqliyyat vasitələri müsadirə edilir, yaxud həmin malların və nəqliyyat vasitələrinin dəyərinin qırx faizindən altmış faizinədək məbləğdə cərimə edilir."
Hüquqpozmalar,"Gömrük nəzarəti altında olan, o cümlədən şərti buraxılmış mallar və ya nəqliyyat vasitələri ilə qanunsuz əməliyyatlar aparılması halında inzibati cərimə miqdarı nə qədərdir?","Azərbaycan Respublikası İnzibati Xətalar Məcəlləsinin 491-ci maddəsinə müvafiq olaraq, bu Məcəllənin 491.2-ci və 491.3-cü maddələrində nəzərdə tutulan hallar istisna olmaqla, gömrük nəzarəti altında olan mallar və ya nəqliyyat vasitələri ilə qanunvericiliklə müəyyən edilmiş şərtlər və məhdudiyyətlər pozulmaqla qanunsuz əməliyyatlar aparılması, o cümlədən həmin şərtlər və məhdudiyyətlər pozulmaqla onlardan istifadə edilməsi, vəziyyətinin dəyişdirilməsi və ya onlar üzərində sərəncam verilməsinə görə - inzibati xətanın bilavasitə obyekti olan malların və nəqliyyat vasitələrinin dəyərinin otuz faizindən yüz faizinədək məbləğdə cərimə edilir. Barəsində gömrük ödənişləri üzrə güzəştlər verilərək şərti buraxılmış mallardan və nəqliyyat vasitələrindən müvafiq icra hakimiyyəti orqanının icazəsi olmadan həmin güzəştlərin verilməsi üçün nəzərdə tutulmayan digər məqsədlərlə istifadə edilməsinə və ya onların üzərində sərəncam verilməsinə görə - gömrük güzəştlərinin verilməsi ilə əlaqədar ödənilməmiş gömrük ödənişlərinin məbləğinin yüz faizindən yüz əlli faizinədək məbləğdə cərimə edilir. Müvafiq icra hakimiyyəti orqanının icazəsi olmadan gömrük nəzarəti altında olan malların yerlərinin dəyişdirilməsinə, daşınmasına, yüklənməsinə, boşaldılmasına, bir yerdən başqa yerə yüklənməsinə, qablaşdırılmasına, qablaşdırma zədələrinin düzəldilməsinə, yenidən qablaşdırılmasına və ya daşınma üçün qəbul edilməsinə, həmin mallardan prob və nümunələr götürülməsinə, göstərilən malların və nəqliyyat vasitələrinin saxlandığı binaların və yerlərin açılmasına görə - fiziki şəxslər əlli manatdan yüz manatadək məbləğdə, vəzifəli şəxslər iki yüz manatdan üç yüz manatadək məbləğdə, hüquqi şəxslər dörd yüz manatdan altı yüz manatadək məbləğdə cərimə edilir."
Hüquqpozmalar,Malların və nəqliyyat vasitələrinin Azərbaycan Respublikasının gömrük sərhədindən gömrük nəzarətindən gizlədilməklə keçirilməsi halında inzibati cərimə miqdarı nə qədərdir?,"Azərbaycan Respublikası İnzibati Xətalar Məcəlləsinin 480-ci maddəsinə müvafiq olaraq malların və nəqliyyat vasitələrinin Azərbaycan Respublikasının gömrük sərhədindən gömrük nəzarətindən gizlədilməklə keçirilməsinə, yəni gizli saxlanc yerlərindən və ya malların aşkar edilməsini çətinləşdirən digər üsullardan istifadə edilməklə, yaxud bir qəbildən olan malların digər şəklə salınmaqla keçirilməsinə görə, bu az miqdarda olduqda – inzibati xətanın bilavasitə obyekti olan mallar və nəqliyyat vasitələri müsadirə edilir, yaxud həmin malların və nəqliyyat vasitələrinin dəyərinin qırx faizindən altmış faizinədək məbləğdə cərimə edilir. Qeyd: Az miqdar dedikdə əlli min manatadək olan məbləğ başa düşülür."
Hüquqpozmalar,"Gömrük nəzarəti altında olan malların, nəqliyyat vasitələrinin müvafiq icra hakimiyyəti orqanına müəyyən edilmiş müddətlər pozulmaqla çatdırılması halında inzibati cərimənin miqdarı?","Azərbaycan Respublikası İnzibati Xətalar Məcəlləsinin 487-ci maddəsinə müvafiq olaraq, gömrük nəzarəti altında olan malların, nəqliyyat vasitələrinin müvafiq icra hakimiyyəti orqanına müəyyən edilmiş müddətlər pozulmaqla çatdırılmasına görə, yəni: on beş günədək müddətə gecikdirilərək çatdırılmasına görə - fiziki şəxslər əlli manat məbləğində, vəzifəli şəxslər yüz əlli manat məbləğində, hüquqi şəxslər üç yüz manat məbləğində cərimə edilir; on beş gündən bir ayadək müddətə gecikdirilərək çatdırılmasına görə - fiziki şəxslər yüz manat məbləğində, vəzifəli şəxslər iki yüz əlli manat məbləğində, hüquqi şəxslər beş yüz manat məbləğində cərimə edilir; bir aydan iki ayadək müddətə gecikdirilərək çatdırılmasına görə - fiziki şəxslər iki yüz manat məbləğdə, vəzifəli şəxslər üç yüz əlli manat məbləğdə, hüquqi şəxslər altı yüz manat məbləğdə cərimə edilir; iki aydan altı ayadək gecikdirilərək çatdırılmasına görə - fiziki şəxslər üç yüz manatdan beş yüz manatadək məbləğdə, vəzifəli şəxslər altı yüz manatdan yeddi yüz əlli manatadək məbləğdə, hüquqi şəxslər səkkiz yüz manatdan min manatadək məbləğdə cərimə edilir; altı aydan artıq müddətə gecikdirilərək çatdırılmasına görə - fiziki şəxslər yeddi yüz manatdan doqquz yüz manatadək məbləğdə, vəzifəli şəxslər min manatdan min beş yüz manatadək məbləğdə, hüquqi şəxslər iki min manatdan üç min manatadək məbləğdə cərimə edilir."
Hüquqpozmalar,Gömrük təminatının pozulması halında inzibati cərimə miqdarı nə qədərdir?,"Azərbaycan Respublikası İnzibati Xətalar Məcəlləsinin 492-ci maddəsinə müvafiq olaraq gömrük təminatının, yəni mallara və ya nəqliyyat vasitələrinə müvafiq icra hakimiyyəti orqanının tətbiq etdiyi plomb, möhür və digər eyniləşdirmə vasitələrinin həmin orqanın icazəsi olmadan dəyişdirilməsinə, qəsdən məhv edilməsinə, qırılmasına, zədələnməsinə və ya itirilməsinə görə - fiziki şəxslər dörd yüz manat məbləğində, vəzifəli şəxslər altı yüz manat məbləğində, hüquqi şəxslər min manat məbləğində cərimə edilir Gömrük təminatı altında olan yük yerlərinin konstruktiv bütövlüyünün qəsdən pozulmasına görə - fiziki şəxslər dörd yüz manat məbləğində, vəzifəli şəxslər altı yüz manat məbləğində, hüquqi şəxslər min manat məbləğində cərimə edilir."
Hüquqpozmalar,Aparılması və ya qaytarılması məcburi olan əvvəllər gətirilmiş və ya aparılmış mallar və nəqliyyat vasitələrinin Azərbaycan Respublikasının gömrük ərazisindən kənara aparılmamasına və ya bu əraziyə qaytarılmamasına görə hansı miqdarda cərimə müəyyənləşmişdir?,"Azərbaycan Respublikası İnzibati Xətalar Məcəlləsinin 499.2-ci bəndinə müvafiq olaraq aparılması və ya qaytarılması məcburi olan əvvəllər gətirilmiş və ya aparılmış mallar və nəqliyyat vasitələrinin Azərbaycan Respublikasının gömrük ərazisindən kənara aparılmamasına və ya bu əraziyə qaytarılmamasına görə- inzibati xətanın bilavasitə obyekti olan mallar və ya nəqliyyat vasitələri müsadirə edilir, yaxud vətəndaşlar həmin malların və ya nəqliyyat vasitələrinin dəyərinin yetmiş faizindən yüz faizinədək məbləğdə cərimə edilir, əcnəbilər və vətəndaşlığı olmayan şəxslər həmin malların və ya nəqliyyat vasitələrinin dəyərinin yetmiş faizindən yüz faizinədək məbləğdə cərimə edilir və ya Azərbaycan Respublikasının hüdudlarından kənara inzibati qaydada çıxarılır."
Hüquqpozmalar,"Azərbaycan Respublikasının gömrük ərazisindən kənara aparılması və ya bu əraziyə qaytarılması məcburi olan, əvvəllər müvəqqəti gətirilmiş və ya aparılmış mallar və ya nəqliyyat vasitələrinin müəyyən olunmuş müddətlər pozulmaqla Azərbaycan Respublikasının gömrük ərazisindən kənara aparılmasına və ya bu əraziyə qaytarılmasına görə hansı miqdarda cərimə müəyyənləşmişdir?","Azərbaycan Respublikası İnzibati Xətalar Məcəlləsinin 499.1-ci bəndinə müvafiq olaraq Azərbaycan Respublikasının gömrük ərazisindən kənara aparılması və ya bu əraziyə qaytarılması məcburi olan, əvvəllər müvəqqəti gətirilmiş və ya aparılmış mallar və ya nəqliyyat vasitələrinin müəyyən olunmuş müddətlər pozulmaqla Azərbaycan Respublikasının gömrük ərazisindən kənara aparılmasına və ya bu əraziyə qaytarılmasına görə, yəni: on beş günədək müddətə gecikdirilməklə Azərbaycan Respublikasının gömrük ərazisindən kənara aparılmasına və ya qaytarılmasına görə - fiziki şəxslər yüz əlli manat məbləğində, vəzifəli şəxslər üç yüz manat məbləğində, hüquqi şəxslər altı yüz manat məbləğində cərimə edilir; on beş gündən bir ayadək müddətə gecikdirilməklə Azərbaycan Respublikasının gömrük ərazisindən kənara aparılmasına və ya bu əraziyə qaytarılmasına görə - fiziki şəxslər üç yüz manat məbləğində, vəzifəli şəxslər altı yüz manat məbləğində, hüquqi şəxslər min iki yüz manat məbləğində cərimə edilir; bir aydan üç ayadək müddətə gecikdirilməklə Azərbaycan Respublikasının gömrük ərazisindən kənara aparılmasına və ya bu əraziyə qaytarılmasına görə - fiziki şəxslər beş yüz manatdan yeddi yüz əlli manatadək məbləğdə, vəzifəli şəxslər səkkiz yüz manatdan min iki yüz manatadək məbləğdə, hüquqi şəxslər iki min manatdan üç min manatadək məbləğdə cərimə edilir; üç aydan bir ilədək müddətə gecikdirilməklə Azərbaycan Respublikasının gömrük ərazisindən kənara aparılmasına və ya bu əraziyə qaytarılmasına görə - inzibati xətanın bilavasitə obyekti olan mallar və (və ya) nəqliyyat vasitələrinin dəyərinin iyirmi faizindən əlli faizinədək məbləğdə cərimə edilir; bir ildən artıq müddətə gecikdirilməklə Azərbaycan Respublikasının gömrük ərazisindən kənara aparılmasına və ya bu əraziyə qaytarılmasına görə - inzibati xətanın bilavasitə obyekti olan mallar və (və ya) nəqliyyat vasitələrinin dəyərinin əlli faizindən yetmiş faizinədək məbləğdə cərimə edilir."
Hüquqpozmalar,Aksiz markası ilə markalanmalı olan malların belə marka olmadan və məcburi nişanlama ilə nişanlanmalı olan malların nişanlanmadan idxal edilməsi halında inzibati cərimə miqdarı nə qədərdir?,"Azərbaycan Respublikası İnzibati Xətalar Məcəlləsinin 508-ci maddəsinə müvafiq olaraq aksiz markası ilə markalanmalı olan malların belə marka olmadan və ya məcburi nişanlama ilə nişanlanmalı olan malların nişanlanmadan az miqdarda idxal edilməsinə görə- aksiz markası və ya məcburi nişanı olmayan mallar müsadirə edilməklə fiziki şəxslər səksən manatdan yüz iyirmi manatadək məbləğdə, vəzifəli şəxslər üç yüz manatdan beş yüz manatadək məbləğdə, hüquqi şəxslər min manatdan min beş yüz manatadək məbləğdə cərimə edilir. Qeyd: Bu maddədə “az miqdarda” dedikdə, beş yüz manatadək olan məbləğ başa düşülür."
Hüquqpozmalar,Malların və nəqliyyat vasitələrinin bəyan edilməməsi və ya düzgün bəyan edilməməsinə görə qanunvericilikdə hansı inzibati tənbeh növlərinin tətbiqi nəzərdə tutulmuşdur?,"Azərbaycan Respublikası İnzibati Xətalar Məcəlləsinin 482-ci maddəsinə müvafiq olaraq aşağıdakı inzibati tənbeh növləri nəzərdə tutulmuşdur- Azərbaycan Respublikasının gömrük sərhədindən keçirilən malların və ya nəqliyyat vasitələrinin bəyan edilməməsinə görə, bu az miqdarda olduqda inzibati xətanın bilavasitə obyekti olan mallar və nəqliyyat vasitələri müsadirə edilir, yaxud həmin malların və nəqliyyat vasitələrinin dəyərinin altmış faizindən yüz faizinədək məbləğdə cərimə edilir. Azərbaycan Respublikasının gömrük sərhədindən keçirilən malların və nəqliyyat vasitələrinin düzgün bəyan edilməməsinə görə, yəni gömrük bəyannaməsində, təkrar ixrac bildirişində, qısa idxal (ixrac) bəyannaməsində, sadələşdirilmiş bəyannamədə və gömrük orqanlarının Azərbaycan Respublikasının Gömrük Məcəlləsinə uyğun olaraq, tələb etdiyi digər sənədlərdə və məlumatlarda Azərbaycan Respublikasının gömrük sərhədindən keçirilən malları və nəqliyyat vasitələrini gömrük ödənişlərindən, habelə qanunvericiliklə müəyyənləşdirilmiş qadağan və məhdudiyyətlərdən azad etməyə, yaxud gömrük ödənişlərinin məbləğini azaltmağa əsas verən, malların və nəqliyyat vasitələrinin gömrük proseduru, miqdarı, sayı, gömrük dəyəri, mənşə ölkəsi barədə və ya digər düzgün olmayan məlumatların göstərilməsinə görə, bu az miqdarda olduqda inzibati xətanın bilavasitə obyekti olan mallar və nəqliyyat vasitələrinin dəyərinin otuz faizindən yüz faizinədək məbləğdə cərimə edilir. Mallar və nəqliyyat vasitələri Azərbaycan Respublikasının gömrük sərhədindən keçirilərkən onların tələb olunan xüsusi gömrük proseduru altında yerləşdirilməsi ilə əlaqədar gömrük ödənişlərinin (borcunun) məbləği haqqında müvafiq icra hakimiyyəti orqanının (Dövlət Gömrük Komitəsi) qərarının qəbul edilməsinə təsir etməyən düzgün olmayan məlumatların verilməsinə görə fiziki şəxslər üç yüz manat məbləğində, vəzifəli şəxslər altı yüz manat məbləğində, hüquqi şəxslər min manat məbləğində cərimə edilir. Qeyd: Azərbaycan Respublikası İnzibati Xətalar Məcəlləsinin 482.1 və 482.2-ci maddələrində “az miqdarda olduqda” dedikdə, əlli min manatadək olan məbləğ başa düşülürolan məbləğ başa düşülür."
Hüquqpozmalar,Gömrük rəsmiləşdirilməsi qaydasının pozulmasına görə qanunvericilikdə hansı inzibati tənbeh növlərinin tətbiqi nəzərdə tutulmuşdur?,"Azərbaycan Respublikası İnzibati Xətalar Məcəlləsinin 490-cı maddəsinə müvafiq olaraq gömrük rəsmiləşdirilməsi qaydasının pozulmasına, yəni gömrük rəsmiləşdirilməsinin başlanması və başa çatması, onun keçirilmə yeri, vaxtı və üsulu barədə müəyyən olunmuş tələblərə riayət edilməməsinə və ya gömrük rəsmiləşdirilməsinin sadələşdirilmiş qaydasının tətbiqi şərtlərinə əməl edilməməsinə görə fiziki şəxslərə xəbərdarlıq edilir və ya onlar iyirmi manatdan əlli manatadək məbləğdə cərimə edilir, vəzifəli şəxslərə xəbərdarlıq edilir və ya onlar yetmiş beş manatdan yüz əlli manatadək məbləğdə cərimə edilir, hüquqi şəxslər iki yüz əlli manatdan beş yüz manatadək məbləğdə cərimə edilir."
Hüquqpozmalar,Gömrük bəyannaməsinin və müvafiq sənədlərin təqdim edilməsi müddətinin pozulması halında inzibati cərimə miqdarı nə qədərdir?,"Azərbaycan Respublikası İnzibati Xətalar Məcəlləsinin 493-cü maddəsinə müvafiq olaraq gömrük bəyannaməsinin və onunla birgə təqdim edilməli olan sənədlərin Azərbaycan Respublikasının Gömrük Məcəlləsində müəyyən edilmiş müddətdə müvafiq icra hakimiyyəti orqanına yəni Dövlət Gömrük Komitəsinə təqdim edilməməsinə görə fiziki şəxslər əlli manat məbləğində, vəzifəli şəxslər yüz əlli manat məbləğində, hüquqi şəxslər üç yüz manat məbləğində cərimə edilir."
Hüquqpozmalar,Az miqdarda gömrük ödənişlərinin (borcunun) ödənilməsindən yayınma halında inzibati cərimə miqdarı nə qədərdir?,"Azərbaycan Respublikası İnzibati Xətalar Məcəlləsinin 505-ci maddəsinə müvafiq olaraq gömrük ödənişlərini (borcunu) ödəməkdən yayınmağa görə, bu az miqdarda olduqda, ödənilməli olan gömrük ödənişlərinin məbləğinin yetmiş faizindən yüz əlli faizinədək məbləğdə cərimə edilir. Qeyd: 1. Azərbaycan Respublikası İnzibati Xətalar Məcəlləsinin 505-ci maddəsində “az miqdarda olduqda” dedikdə, iyirmi min manatdan yuxarı olmayan məbləğ başa düşülür. 2. Azərbaycan Respublikası İnzibati Xətalar Məcəlləsinin 505-ci maddəsində nəzərdə tutulmuş əməli ilk dəfə törətmiş şəxs inzibati xəta nəticəsində vurulmuş ziyanı tamamilə ödədikdə inzibati məsuliyyətdən azad olunur."
Hüquqpozmalar,Xeyli və külli miqdarda xarici valyuta vəsaitlərini xaricdən qaytarmamaya görə qanunvericilikdə hansı cəza növlərinin tətbiqi nəzərdə tutulmuşdur ?,"Azərbaycan Respublikası Cinayət Məcəlləsinin 208-ci maddəsinə müvafiq olaraq təşkilat rəhbərləri tərəfindən xarici iqtisadi fəaliyyətin həyata keçirilməsi nəticəsində əldə edilmiş və Azərbaycan Respublikasının qanunvericiliyinə müvafiq olaraq, Azərbaycan Respublikasının müvəkkil edilmiş bankının hesabına məcburi qaydada köçürülməli olan xeyli miqdarda xarici valyuta vəsaitlərini xaricdən qaytarmama üç ilədək müddətə azadlığın məhdudlaşdırılması və ya üç ilədək müddətə azadlıqdan məhrum etmə ilə cəzalandırılır. Eyni əməllər: - külli miqdarda törədildikdə; - qabaqcadan əlbir olan bir qrup şəxs tərəfindən törədildikdə üç ildən beş ilədək müddətə azadlıqdan məhrum etmə ilə cəzalandırılır. Qeyd: Bu maddədə «xeyli miqdar» dedikdə, qaytarılmamış xarici valyuta vəsaitlərinin iyirmi min manatdan yuxarı, lakin otuz min manatdan artıq olmayan məbləği, “külli miqdar” dedikdə otuz min manatdan artıq olan məbləği başa düşülür."
Hüquqpozmalar,"Gömrük brokeri (gömrük təmsilçisi), səlahiyyətli iqtisadi operator və ya gömrük daşıyıcısı kimi qanunsuz fəaliyyət göstərilməsi, yaxud bu cür fəaliyyət qaydalarının və şərtlərinin pozulması halında inzibati cərimə miqdarı nə qədərdir?","Azərbaycan Respublikası İnzibati Xətalar Məcəlləsinin 509-cu maddəsinə müvafiq olaraq: Azərbaycan Respublikası gömrük qanunvericiliyinin tələbləri pozulmaqla gömrük brokeri (gömrük təmsilçisi), səlahiyyətli iqtisadi operator və ya gömrük daşıyıcısı kimi qanunsuz fəaliyyət göstərilməsinə görə - beş yüz manatdan min manatadək məbləğdə cərimə edilir. Gömrük brokerinin (gömrük təmsilçisinin), səlahiyyətli iqtisadi operatorun və ya gömrük daşıyıcısının qanunla mühafizə edilən sirlərdən və ya məlumatlardan öz məqsədləri üçün istifadə etmələrinə və ya qanunla nəzərdə tutulan hallar istisna olmaqla, üçüncü şəxslərə bu cür məlumatlar verməsinə, yaxud gömrük brokeri (təmsilçisi) kimi fəaliyyət göstərilməsinin gömrük qanunvericiliyi ilə müəyyən edilmiş digər qaydalarının və şərtlərinin pozulmasına görə - vəzifəli şəxslər üç yüz manatdan beş yüz manatadək məbləğdə, hüquqi şəxslər min manatdan min beş yüz manatadək məbləğdə cərimə edilir."
Bəyannamə,Gömrük ödənişləri gömrük bəyannaməsinin neçənci qrafasında göstərilir?,Dövlət Gömrük Komitəsinin 31 oktyabr 2014-cü il tarixli 100/143 saylı “Gömrük bəyannamələrinin doldurulması qaydalarının metodikalarının və metodiki tövsiyyələrinin təsdiqi haqqında” sərəncamına əsasən gömrük ödənişləri gömrük bəyannaməsinin 47-ci və B qrafalarında yer alır.
Bəyannamə,Gömrük bəyannamələrinin doldurulma qaydaları hansı metodika ilə tənzimlənir?,Gömrük bəyannamələrinin doldurulma qaydaları “Gömrük bəyannamələrinin doldurulması qaydalarının metodikalarının və metodiki tövsiyyələrinin təsdiqi haqqında” Dövlət Gömrük Komitəsinin 31 oktyabr 2014-cü il tarixli 100/143 saylı sərəncamının müddəaları ilə tənzimlənir.
Bəyannamə,Gömrük bəyannaməsinin 47-ci qrafasında yer alan kodların açıqlaması harada qeyd olunmuşdur?,"Dövlət Gömrük Komitəsinin 31 oktyabr 2014-cü il tarixli 100/143 saylı “Gömrük bəyannamələrinin doldurulması qaydalarının metodikalarının və metodiki tövsiyyələrinin təsdiqi haqqında” sərəncamına əsasən gömrük bəyannaməsinin 47-ci qrafasındakı kodların açıqlaması, metodikanın 8 və 10 saylı əlavələrində qeyd olunmuşdur."
Bəyannamə,"Malların və nəqliyyat vasitələrinin invoys dəyəri, gömrük dəyəri və statistik dəyəri gömrük bəyannaməsinin hansı qrafalarında yer alır?","Dövlət Gömrük Komitəsinin 31 oktyabr 2014-cü il tarixli 100/143 saylı “Gömrük bəyannamələrinin doldurulması qaydalarının metodikalarının və metodiki tövsiyyələrinin təsdiqi haqqında” sərəncamına əsasən rəsmiləşdirilən hər bir mal və nəqliyyat vasitələrinin invoys dəyəri gömrük bəyannaməsinin 42-ci, gömrük dəyəri 45-ci, statistik dəyəri isə 46-cı qrafasında yer alır. Həmin gömrük bəyannaməsi üzrə rəsmiləşdirilən malların ümumi gömrük və invoys dəyərləri isə müvafiq olaraq 12-ci və 22-ci qrafalarda əks etdirilir."
Bəyannamə,Gömrük orqanlarına təqdim olunmuş gömrük bəyannaməsində hansı halda düzəlişlər edilməsinə və ya onun geri götürülməsinə icazə verilmir?,"“Gömrük sərhədindən keçirilən malların və nəqliyyat vasitələrinin bəyan edilməsi qaydaları”nın təsdiq edilməsi barədə Azərbaycan Respublikası Nazirlər Kabinetinin 22 iyul 2014-cü tarixli 263 nömrəli Qərarının 14.2-ci bəndinə əsasən təqdim olunmuş gömrük bəyannaməsində aşağıdakı hallarda düzəlişlər edilməsinə və ya onun geri götürülməsinə icazə verilmir: - gömrük orqanları bəyannaməçiyə malları yoxlamaq niyyətində olduğunu bildirdikdən sonra; - gömrük orqanları gömrük bəyannaməsindəki məlumatların düzgün olmadığını müəyyənləşdirdikdən sonra; - qeyd olunan Qaydaların 14.3-cü bəndində göstərilən hallar istisna olmaqla, gömrük orqanları tərəfindən malların buraxılışı həyata keçirildikdən sonra. Qaydaların 14.3-cü bəndinə əsasən aşağıdakı hallarda gömrük orqanları tərəfindən malların buraxılışı həyata keçirildikdən sonra gömrük bəyannaməsində düzəlişlər edilməsinə və ya onun geri götürülməsinə icazə verilir: - gömrük ödənişləri üzrə güzəştlər verilərək şərti buraxılmış mallardan başqa məqsədlər üçün istifadə olunduqda; - malların buraxılışının həyata keçirilməsinə baxmayaraq, onlar gömrük nəzarəti zonasını tərk etmədikdə."
Bəyannamə,Bəyannaməçinin müraciəti əsasında hansı hallarda gömrük orqanları təsdiq olunmuş gömrük bəyannaməsini ləğv edirlər?,"“Gömrük sərhədindən keçirilən malların və nəqliyyat vasitələrinin bəyan edilməsi qaydaları”nın təsdiq edilməsi barədə Azərbaycan Respublikası Nazirlər Kabinetinin 22 iyul 2014-cü tarixli 263 nömrəli Qərarının 14.7-ci bəndinə əsasən gömrük orqanları təsdiq olunmuş gömrük bəyannaməsini bəyannaməçinin müraciəti əsasında aşağıdakı hallarda ləğv edirlər: - mallar dərhal başqa gömrük proseduru altında yerləşdirilməli olduqda; - fors-major halları ilə əlaqədar malların bəyan edildiyi gömrük proseduru altında yerləşdirilməsi mümkün olmadıqda. Qaydaların 14.8-ci bəndinə əsasən gömrük orqanları bəyannaməçiyə malları yoxlamaq niyyətini bildirdikdə, gömrük bəyannaməsinin ləğvi barədə müraciətə yalnız müvafiq yoxlama aparıldıqdan sonra baxılır. Qaydaların 14.9-cu bəndinə əsasən aşağıda göstərilən hallar istisna olmaqla, gömrük bəyannaməsi malların buraxılışından sonra ləğv edilə bilməz: - gömrük auditi gömrük orqanları tərəfindən malların və nəqliyyat vasitələrinin buraxılışından, o cümlədən şərti buraxılışından sonra gömrük bəyannaməsində göstərilən məlumatların düzgün olmadığını müəyyən etdikdə; - gömrük auditi şəxsin mallar və nəqliyyat vasitələri barədə sərəncam verilməsinə dair məhdudiyyətlərə, tələblərə və şərtlərə riayət etmədiyini müəyyən etdikdə."
Təmsilçilik,Gömrük rəsmiləşdirilməsi üzrə mütəxəssis kimi fəaliyyət göstərilməsi üçün şərtlər nələrdən ibarətdir?,"Azərbaycan Respublikası Nazirlər Kabinetinin 19 sentyabr 2012-ci il tarixli 207 nömrəli Qərarı ilə təsdiq edilmiş ""Gömrük rəsmiləşdirilməsi üzrə mütəxəssislərə ixtisas attestatının verilməsi, fəaliyyətinin dayandırılması və ləğv edilməsi Qaydaları""nın 2-ci bəndinə müvafiq olaraq: 1. Gömrük rəsmiləşdirilməsi üzrə mütəxəssislər ali təhsilə malik olan Azərbaycan Respublikasının fiziki şəxsləri ola bilərlər. 2. Gömrük rəsmiləşdirilməsi üzrə mütəxəssis kimi fəaliyyət göstərilməsi üçün gömrük rəsmiləşdirilməsinə aid ixtisas attestatının alınması məqsədi ilə Komitəyə müraciət edilməlidir. Həmçinin, gömrük rəsmiləşdirilməsi üzrə mütəxəssis kimi fəaliyyət göstərilməsi üçün şəxslər aşağıda qeyd edilən sahələr üzrə biliyə malik olmalıdırlar: - gömrük qanunvericiliyi və gömrük işi sahəsində - gömrük prosedurları, mal və nəqliyyat vasitələrinin Azərbaycan Respublikasının gömrük sərhədindən keçirilmə qaydaları və şərtləri, gömrük ödənişlərinin növləri, gömrük rəsmiləşdirilməsinin həyata keçirilməsi qaydaları, gömrük məqsədləri üçün xarici iqtisadi fəaliyyətin mal nomenklaturasına uyğun malların təsnifatı və bəyan edilməsi, malların gömrük dəyərinin və mənşə ölkəsinin müəyyən edilməsi qaydaları, gömrük orqanları tərəfindən gömrük və valyuta nəzarətinin həyata keçirilməsi qaydaları, gömrük statistikası, gömrük işi sahəsində qanunvericiliyin pozulmasına görə məsuliyyət, gömrük xidmətinin təşkili, gömrük orqanlarının vəzifəli şəxslərinin statusu, hüququ və vəzifələri barədə; - xarici iqtisadi fəaliyyət və onun dövlət tənzimlənməsi sahəsində - xarici iqtisadi sövdələşmələrin bağlanılması və icra edilməsi, qiymətlər, xarici ticarətdə sığorta və nəqliyyat şərtləri, qadağa və məhdudiyyətlər, o cümlədən lisenziyalaşdırma və sertifikatlaşdırma barədə; - iqtisadiyyat, vergi, maliyyə-kredit, ödəniş-hesab və valyuta münasibətləri, bank işi barədə; - gömrük sahəsinə aid hissədə mülki hüquq, maliyyə hüququ, beynəlxalq və dövlət hüququ və cinayət hüququ barədə; - Komitə tərəfindən verilmiş hüquqlar çərçivəsində mütəxəssisin fəaliyyəti üçün zəruri olan gömrük orqanlarının elektron məlumat sistemlərindən istifadə edilməsi barədə."
Təmsilçilik,Səlahiyyətli iqtisadi operator statusu hansı şərtlər daxilində verilir?,"Azərbaycan Respublikası Gömrük Məcəlləsinin 32-ci maddəsinə, eyni zamanda Azərbaycan Respublikası Nazirlər Kabinetinin 27 avqust 2013-cü il tarixli 230 nömrəli Qərarı ilə təsdiq edilmiş “Səlahiyyətli iqtisadi operator statusunun verilməsi, müvəqqəti dayandırılması və ləğv olunması Qaydaları”nın 2.1-ci bəndinə müvafiq olaraq səlahiyyətli iqtisadi operator statusunun verilməsi üçün şərtlər aşağıdakılardır: - malların təyinat yerinə çatdırılmasının Ümumdünya Gömrük Təşkilatının müəyyən etdiyi təhlükəsizlik normalarına və standartlarına uyğun olaraq təmin edilməsi imkanının mövcudluğu; - gömrük və vergi qanunvericiliyinin tələblərinə riayət edilməsi; - gömrük nəzarəti baxımından əhəmiyyət kəsb edən kommersiya və nəqliyyat sənədlərinin idarə edilməsinə dair qənaətbəxş sistemin olması; - gömrük ödənişlərini və digər ödənişləri həyata keçirmək üçün maliyyə imkanlarının olması; - hüquqi şəxsin fəaliyyət göstərdiyi sahədə ən azı 2 (iki) il təcrübəsinin olması; - müvafiq təhlükəsizlik və mühafizə standartlarının tətbiqi imkanlarının olması; - informasiya mübadiləsini lazımi səviyyədə təmin edən texniki bazanın olması."
Təmsilçilik,"Gömrük brokeri kimi fəaliyyət göstərməsi üçün hüquqi şəxslər onların ştatında olan əməkdaşlara ixtisas attestatının verilməsi üçün Komitəyə müraciət edərkən, hansı sənədləri təqdim etməlidirlər?","Azərbaycan Respublikası Nazirlər Kabinetinin 19 sentyabr 2012-ci il tarixli 207 nömrəli Qərarı ilə təsdiq edilmiş ""Gömrük rəsmiləşdirilməsi üzrə mütəxəssislərə ixtisas attestatının verilməsi, fəaliyyətinin dayandırılması və ləğv edilməsi Qaydaları""nın 3.2-ci bəndinə müvafiq olaraq aşağıdakı sənədlər təqdim edilməlidir: - hüquqi şəxsin vəsatəti; - gömrük rəsmiləşdirilməsi üzrə mütəxəssis kimi fəaliyyət göstərməsi üçün hüquqi şəxsin ştatında olan əməkdaşın ərizəsi; - həmin əməkdaşın şəxsiyyət vəsiqəsinin surəti; - hüquqi şəxs ilə onun ştatında olan əməkdaş arasında bağlanılmış əmək müqaviləsinin və işə qəbulu barədə əmrin surəti; - əməkdaşın müvafiq təhsili barədə dövlət sənədinin təsdiq edilmiş surəti; - əməkdaşın hansı fəaliyyət növü ilə məşğul olmasını təsdiq edən sənədin surəti."
Təmsilçilik,Gömrük brokerləri hansı hallarda dövlət reyestrindən çıxarıla bilər?,"Azərbaycan Respublikası Nazirlər Kabinetinin 12 oktyabr 2012-ci il tarixli 230 nömrəli Qərarı ilə təsdiq edilmiş “Gömrük brokerlərinin dövlət reyestrinin aparılması Qaydaları”nın 2-ci bəndinə müvafiq olaraq aşağıdakı hallarda gömrük brokerləri dövlət reyestrindən çıxarıla bilər: - Gömrük brokerinin fəaliyyəti dayandırıldıqda və ya fəaliyyətinə xitam verildikdə, gömrük brokeri dövlət reyestrindən çıxarılır. - Bundan əlavə, fəaliyyəti dayandırılmış gömrük brokerinin fəaliyyəti yenidən bərpa edikdə, gömrük brokeri yenidən dövlət reyestrinə daxil edilir."
Mülki dövriyyə,Azərbaycan Respublikasının Nazirlər Kabineti tərəfindən müəyyən edilən güc meyarı həddindən artıq olan radioötürücülərin mülki dövriyyəsinə xüsusi icazə verən mərkəzi icra hakimiyyəti orqanı hansıdır?,"Azərbaycan Respublikası Prezidentinin 12 sentyabr 2005-ci il tarixli 292 nömrəli Fərmanı ilə təsdiq edilmiş “Mülki dövriyyənin müəyyən iştirakçılarına mənsub ola bilən və dövriyyədə olmasına xüsusi icazə əsasında yol verilən (mülki dövriyyəsi məhdudlaşdırılmış) əşyaların dövriyyəsinə xüsusi icazə verən” mərkəzi icra hakimiyyəti orqanlarının siyahısına əsasən Rəqəmsal İnkişaf və Nəqliyyat Nazirliyi Azərbaycan Respublikasının Nazirlər Kabineti tərəfindən müəyyən edilən güc meyarı həddindən artıq olan radioötürücülərin mülki dövriyyəsinə xüsusi icazə verir. Qeyd: Azərbaycan Respublikasının Nazirlər Kabineti tərəfindən müəyyən edilən güc meyarı həddinin müəyyən edilməsi 19 aprel 2004-cü il 54 nömrəli Nazirlər Kabinetinin qərarına əsasən aşağıdakı qaydada təsdiqlənmişdir: 1QHs-dək tezlik diapazonu üçün gücü 0,3 Vt-dan yuxarı 1QHs-dən yüksək tezlik diapazonu üçün 0,03 Vt-dan yuxarı"
Mülki dövriyyə,Gözün buynuz qişasının mülki dövriyyəsinə xüsusi icazə verən mərkəzi icra hakimiyyəti orqanı hansıdır?,"Azərbaycan Respublikası Gömrük Məcəlləsinin 215.3-cü maddəsinə, eyni zamanda Azərbaycan Respublikası Prezidentinin 12 sentyabr 2005-ci il tarixli 292 nömrəli Fərmanı ilə təsdiq edilmiş “Mülki dövriyyənin müəyyən iştirakçılarına mənsub ola bilən və dövriyyədə olmasına xüsusi icazə əsasında yol verilən (mülki dövriyyəsi məhdudlaşdırılmış) əşyaların dövriyyəsinə xüsusi icazə verən” mərkəzi icra hakimiyyəti orqanlarının siyahısına əsasən Azərbaycan Respublikasının Səhiyyə Nazirliyi gözün buynuz qişasının mülki dövriyyəsinə xüsusi icazə verir."
Mülki dövriyyə,"Qan, qan komponentləri və onlardan hazırlanan preparatların idxalı və ixracı hansı dövlət orqanının icazəsinə əsasən həyata keçirilir?","24 iyun 1997-ci il tarixli 609 nömrəli “Azərbaycan Respublikasında xarici ticarətin daha da liberallaşdırılması haqqında” Azərbaycan Respublikası Prezidentinin Fərmanının 1 nömrəli əlavəsinə uyğun olaraq qan, qan komponentləri və onlardan hazırlanan preparatların ixracı və idxalı Azərbaycan Respublikası Nazirlər Kabinetinin sərəncamı əsasında həyata keçirilir."
Mülki dövriyyə,Məsafədən idarə edilən pilotsuz uçan aparatlarının mülki dövriyyəsinə xüsusi icazə verən mərkəzi icra hakimiyyəti orqanı hansıdır?,"Azərbaycan Respublikası Gömrük Məcəlləsinin 215.3-cü maddəsinə, eyni zamanda Azərbaycan Respublikası Prezideninin 12 sentyabr 2005-ci il tarixli 292 nömrəli Fərmanı ilə təsdiq edilmiş “Mülki dövriyyənin müəyyən iştirakçılarına mənsub ola bilən və dövriyyədə olmasına xüsusi icazə əsasında yol verilən (mülki dövriyyəsi məhdudlaşdırılmış) əşyaların dövriyyəsinə xüsusi icazə verən” mərkəzi icra hakimiyyəti orqanlarının siyahısına əsasən Azərbaycan Respublikasının Rəqəmsal İnkişaf və Nəqliyyat Nazirliyi (Azərbaycan Respublikası Müdafiə Nazirliyinin, Dövlət Təhlükəsizliyi Xidmətinin, Dövlət Sərhəd Xidmətinin, Daxili İşlər Nazirliyinin və Xüsusi Dövlət Mühafizə Xidmətinin rəyləri nəzərə alınmaqla) məsafədən idarə edilən pilotsuz uçan aparatlarının mülki dövriyyəsinə xüsusi icazə verir."
Mülki dövriyyə,Hansı meyarlara cavab verən balıqtutan torlar və balıqtutan cihazların mülki dövriyyədə olmasına yol verilmir?,"Mülki dövriyyədə olmasına yol verilməyən (mülki dövriyyədən çıxarılmış) əşyaların siyahısı haqqında 23 dekabr 2003-cü il 564 sayılı Azərbaycan Respublikasının Qanununun 19 və 20-ci bəndlərinə əsasən diametri 0,5 mm-dən az olan sintetik təkqat saplardan toxunmuş və dəliklərin konstruktiv ölçüləri 120 mm-dən kiçik ilgəkli balıqtutan torlar və keçirici naqillərlə birləşdirilmiş elektrik siqnal generatoru və akkumulyatordan (batareya) ibarət, balıq və digər su bioresurslarını elektrik cərəyanı vasitəsilə ovlamaq üçün istifadə edilən balıqtutan cihazların mülki dövriyyədə olmasına yol verilmir."
Mülki dövriyyə,Ətraf mühitin zərərli təsirdən mühafizəsi məqsədilə hansı malların ölkə ərazisinə idxalı qadağandır?,"Ətraf mühitin mühafizəsi haqqında 8 iyun 1999-cu il 678 sayılı Azərbaycan Respublikasının Qanununun 46-cı maddəsinə müvafiq olaraq qalınlığı 15 mikrona qədər olan polietilen torbaların, habelə birdəfəlik istifadə üçün nəzərdə tutulan plastik qarışdırıcı çubuq, çəngəl, qaşıq, bıçaq, boşqab və stəkanların sahibkarlar tərəfindən ölkə ərazisinə idxalı qadağandır."
Mülki dövriyyə,Sadələşdirilmiş qaydada gömrük sərhədindən keçirilən və beynəlxalq poçt göndərişləri vasitəsilə alınan (göndərilən) hansı mallara Azərbaycan Respublikasının Qida Təhlükəsizliyi Agentliyinin müvafiq icazə sənədi tələb olunur?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 2 nömrəli əlavəsinə əsasən sadələşdirilmiş qaydada gömrük sərhədindən keçirilən və beynəlxalq poçt göndərişləri vasitəsilə alınan (göndərilən) heyvanlar, heyvan mənşəli məhsullar və xammal Azərbaycan Respublikasının Qida Təhlükəsizliyi Agentliyinin idxal olunan ölkələr tərəfindən tələb edildiyi halda verdiyi beynəlxalq baytarlıq sertifikatı əsasında, pestisidlərin, bioloji preparatların və aqrokimyəvi maddələrin dövlət qeydiyyatı haqqında şəhadətnamə, bitkilər və bitkiçilik məhsulları, həmçinin bitki mühafizə vasitələri və aqrokimyəvi maddələrə fitosanitar (təkrar ixrac fitosanitar) sertifikatı əsasında icazə verilir."
Mülki dövriyyə,Azərbaycan Respublikasında dövlət qeydiyyatından keçməmiş dərman vasitələrinin respublika ərazisinə idxalına hansı halda icazə verilir?,"Azərbaycan Respublikası Nazirlər Kabinetinin 25 iyul 2007-ci il tarixli 116 nömrəli qərarı ilə təsdiq edilmiş “Hazırlanması, keyfiyyətinin, təhlükəsizliyinin və effektivliyinin araşdırılması məqsədilə dərman vasitələrinin elmi tədqiqat müəssisələri tərəfindən Azərbaycan Respublikasına idxalı qaydası”na əsasən elmi tədqiqat müəssisələri tərəfindən hazırlanması, keyfiyyətinin, təhlükəsizliyinin və effektivliyinin araşdırılması məqsədilə Azərbaycan Respublikasında dövlət qeydiyyatından keçməmiş dərman vasitələrinin respublika ərazisinə idxalı Azərbaycan Respublikasının Səhiyyə Nazirliyi və ya onun səlahiyyətli qurumu tərəfindən verilən icazə əsasında həyata keçirilir."
Mülki dövriyyə,Sadələşdirilmiş qaydada gömrük sərhədindən keçirilən və beynəlxalq poçt göndərişləri vasitəsilə alınan (göndərilən) dini təyinatlı ədəbiyyata Azərbaycan Respublikasının gömrük sərhədindən keçirilərkən hansı dövlət orqanı tərəfindən verilən icazə sənədi tələb olunur?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 2 nömrəli əlavəsinə əsasən dini təyinatlı ədəbiyyat (kağız və elektron daşıyıcılarında), audio və video materiallar, mal və məmulatlar və dini məzmunlu başqa məlumat materialların Azərbaycan Respublikasına gətirilməsi üçün Azərbaycan Respublikası Dini Qurumlarla İş üzrə Dövlət Komitəsinin icazəsi tələb olunur."
Mülki dövriyyə,Sadələşdirilmiş qaydada gömrük sərhədindən keçirilən və beynəlxalq poçt göndərişləri vasitəsilə alınan (göndərilən) xidməti və mülki silahın Azərbaycan Respublikasının sərhədindən keçirilməsi zamanı hansı mərkəzi icra hakimiyyəti orqanı tərəfindən verilən icazə sənədi tələb olunur?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 2 nömrəli əlavəsinə əsasən sadələşdirilmiş qaydada gömrük sərhədindən keçirilən və beynəlxalq poçt göndərişləri vasitəsilə alınan (göndərilən) xidməti və mülki silahın Azərbaycan Respublikasının sərhədindən keçirilməsi zamanı Azərbaycan Respublikası Daxili İşlər Nazirliyinin (Azərbaycan Respublikasına səfərləri zamanı xarici dövlət və hökumət başçılarını, onların ailə üzvlərini, beynəlxalq təşkilatların rəhbərlərini, habelə xarici dövlətlərin və beynəlxalq təşkilatların vəzifəli şəxslərini müşayiət edən həmin dövlətlərin və təşkilatların mühafizə xidmətlərinin əməkdaşları tərəfindən öz xidməti vəzifələrini icra etmək məqsədi ilə xidməti silahın və onun döyüş sursatının Azərbaycan Respublikasına gətirilməsinə və Azərbaycan Respublikasından aparılmasına münasibətdə Azərbaycan Respublikası Xüsusi Dövlət Mühafizə Xidmətinin) icazə sənədi tələb olunur."
Mülki dövriyyə,Sadələşdirilmiş qaydada gömrük sərhədindən keçirilən və beynəlxalq poçt göndərişləri vasitəsilə alınan (göndərilən) mühafizə siyahısına daxil edilmiş mədəniyyət sərvətlərinə Azərbaycan Respublikasının sərhədindən keçirilməsi zamanı hansı mərkəzi icra hakimiyyəti orqanı tərəfindən verilən icazə sənədi tələb olunur?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 2 nömrəli əlavəsinə əsasən sadələşdirilmiş qaydada gömrük sərhədindən keçirilən və beynəlxalq poçt göndərişləri vasitəsilə alınan (göndərilən) mühafizə siyahısına daxil edilmiş mədəniyyət sərvətlərinə Azərbaycan Respublikası Mədəniyyət Nazirliyinin verdiyi ixracın mümkünlüyü barədə mühafizə şəhadətnaməsini təqdim etməklə və onun tələblərinə riayət etməklə icazə verilir."
Mülki dövriyyə,Gizli qaydada informasiya alınması üçün nəzərdə tutulmuş texniki vasitələrin mülki dövriyyəsinə xüsusi icazə verən mərkəzi icra hakimiyyəti orqanı hansıdır?,Azərbaycan Respublikası Prezidentinin 12 sentyabr 2005-ci il tarixli 292 nömrəli Fərmanı ilə təsdiq edilmiş “Mülki dövriyyənin müəyyən iştirakçılarına mənsub ola bilən və dövriyyədə olmasına xüsusi icazə əsasında yol verilən (mülki dövriyyəsi məhdudlaşdırılmış) əşyaların dövriyyəsinə xüsusi icazə verən” mərkəzi icra hakimiyyəti orqanlarının siyahısına əsasən Azərbaycan Respublikasının Dövlət Təhlükəsizliyi Xidməti (rabitə şəbəkələrindən gizli qaydada informasiya alınması üçün nəzərdə tutulmuş texniki vasitələrə münasibətdə Azərbaycan Respublikasının Xüsusi Dövlət Mühafizə Xidməti) gizli qaydada informasiya alınması üçün nəzərdə tutulmuş texniki vasitələrin mülki dövriyyəsinə xüsusi icazə verir.
Elektron xidmətlər,Dövlət Gömrük Komitəsinin aparatının aidiyyəti struktur bölmələrinin qəbul cədvəlini necə əldə etmək olar?,Komitənin aparatının aidiyyəti struktur bölmələrinin qəbul cədvəlini aşağıdakı ardıcıllığa riayət etməklə əldə etmək olar: www.customs.gov.az → Müraciətlər → Qəbul günləri http://customs.gov.az/az/muracietler/qebul-gunleri/
Elektron xidmətlər,E.customs.gov.az saytında və “Smart Customs” mobil tətbiqində əvvəlki aylarda yazılan bəyannamələrə necə baxmaq olar?,“Smart Customs” mobil tətbiqində və ya www.e.customs.gov.az saytında tarix aralığı seçərək əvvəlki aylarda yaratdığınız sadələşdirilmiş bəyannamələrə baxmaq mümkündür.
Elektron xidmətlər,İdxal – ixrac əməliyyatları zamanı xarici ticarətin həyata keçirilməsini təsdiq edən müqaviləni elektron hökumət portalında hansı qaydada qeydiyyatdan keçirmək lazımdır?,Xarici ticarətin həyata keçirilməsini təsdiq edən müqaviləni elektron hökumət portalında aşağıdakı ardıcıllıqla qeydiyyatdan keçirmək lazımdır: www.e.customs.gov.az → XİF iştirakçıları üçüm → Sənədlərin qeydiyyatı → Yeni sənəd https://e.customs.gov.az/for-xif/xif-docs
Elektron xidmətlər,Qısa idxal bəyannaməsinin doldurulması qaydası ilə necə tanış olmaq olar?,Qısa idxal bəyannamələrinin doldurulması qaydası ilə aşağıdakı ardıcıllığa riayət etməklə tanış olmaq olar: www.youtube.com → Gömrük orqanlarına qısa idxal bəyannaməsinin təqdim edilməsi ilə bağlı videoçarx https://www.youtube.com/results?search_query=q%C4%B1sa+idxal+b%C9%99yannam%C9%99l%C9%99rinin+doldurulmas%C4%B1
Elektron xidmətlər,Gömrük rəsmiləşdirilməsi zamanı tələb olunan sənədlərin qeydiyyatı hansı qaydada həyata keçirilir?,Gömrük rəsmiləşdirilməsi zamanı tələb olunan sənədlərin qeydiyyatı aşağıdakı ardıcıllığa riayət etməklə həyata keçirilir: e.customs.gov.az → XİF iştirakçıları üçün → Sənədlərin qeydiyyatı https://e.customs.gov.az/for-xif/xif-docs
Elektron xidmətlər,Elektron gömrük bəyannamələrini haradan əldə etmək olar?,"Elektron gömrük bəyannamələrinə elektron hökumət portalında aşağıdakı ardıcıllığa riayət etməklə baxmaq mümkündür: www.e-gov.az → E-xidmətlər → Bütün xidmətlər → Dövlət Gömrük Komitəsi → Malların və nəqliyyat vasitələrinin gömrük rəsmiləşdirilməsi üzrə elektron gömrük bəyannaməsinin qəbulu, gömrük rəsmiləşdirilməsi və rəsmiləşdirilmə prosesinin onlayn monitorinqi → Aktiv gömrük bəyannamələri ↔ Buraxılmış gömrük bəyannamələri → Şəxsən tərtib etdiyim gömrük bəyannamələri ↔ Təmsilçi tərəfindən tərtib olunmuş gömrük bəyannamələri https://www.e-gov.az/az/login/index/?return=/az/services/read/3505/0"
Elektron xidmətlər,Gömrük ödənişlərini elektron formada necə ödəmək olar?,Gömrük ödənişlərini elektron formada aşağıdakı ardıcıllığa riayət etməklə ödəmək mümkündür: www.apus.az → Dövlət Gömrük Komitəsi → Bəyannamənin nömrəsi → Axtar https://gpp.az/GPEWebPortal/Infosite/Sc/980200/Category/8
Elektron xidmətlər,Gömrük ödənişlərinin ödəyicisinin eyniləşdirmə nömrəsi (GÖÖEN) necə əldə olunur?,Gömrük ödənişlərinin ödəyicisinin eyniləşdirmə nömrəsi (GÖÖEN) aşağıdakı ardıcıllığa riayət etməklə əldə olunur: www.e-gov.az → E-xidmətlər → Bütün xidmətlər → Dövlət Gömrük Komitəsi → Gömrük ödənişlərinin ödəyicisinin eyniləşdirmə nömrəsinin alınması https://www.e-gov.az/az/services/read/2418/0
Elektron xidmətlər,Elektron gömrük bəyannaməsini necə tərtib etmək lazımdır?,"Elektron gömrük bəyannaməsi aşağıdakı ardıcıllığa riayət etməklə tərtib olunur: www.e-gov.az → E-xidmətlər → Bütün xidmətlər → Dövlət Gömrük Komitəsi → Malların və nəqliyyat vasitələrinin gömrük rəsmiləşdirilməsi üzrə elektron gömrük bəyannaməsinin qəbulu, gömrük rəsmiləşdirilməsi və rəsmiləşdirilmə prosesinin onlayn monitorinqi → Yeni https://www.e-gov.az/az/login/index/?return=/az/services/read/3505/0"
Elektron xidmətlər,İdxal olunan yüngül nəqliyyat vasitələri üçün ödəniləcək gömrük ödənişlərini necə hesablamaq olar?,İdxal olunan yüngül nəqliyyat vasitələri üçün ödəniləcək gömrük ödənişlərini aşağıdakı ardıcıllığa riayət etməklə hesablamaq olar: www.customs.gov.az → Fərdlər üçün → Avtomobillərin gətirilməsi https://customs.gov.az/az/ferdler-ucun/avtomobillerin-getirilmesi
Elektron xidmətlər,Elektron sərnişin bəyannaməsi necə tərtib olunur?,Elektron sərnişin bəyannaməsi aşağıdakı ardıcıllığa riayət etməklə tərtib olunur: www.e-gov.az → E-xidmətlər → Xidmətlər → Dövlət Gömrük Komitəsi → Fiziki şəxslər tərəfindən Azərbaycan Respublikasının gömrük sərhədindən keçirilən malların və nəqliyyat vasitələrinin bəyan edilməsi üçün elektron sərnişin bəyannaməsinin qəbulu https://www.e-gov.az/az/services/read/3487/0
Elektron xidmətlər,Dövlət Gömrük Komitəsinə elektron müraciətlər necə ünvanlanmalıdır?,Dövlət Gömrük Komitəsinə elektron müraciətlər aşağıdakı ardıcıllığa riayət etməklə ünvanlanmalıdır: www.customs.gov.az → Müraciətlər → Komitəyə müraciət http://customs.gov.az/az/muracietler/komiteye-muraciet/
Elektron xidmətlər,Xarici iqtisadi fəaliyyətin mal nomenklaturası ilə necə tanış olmaq olar?,Xarici iqtisadi fəaliyyətin mal nomenklaturası ilə aşağıdakı ardıcıllığa riayət etməklə tanış olmaq olar: www.e-gov.az → E-xidmətlər → Bütün xidmətlər → Dövlət Gömrük Komitəsi → Malların nomenklaturası və mal və nəqliyyat vasitələrinə tətbiq olunan müvafiq gömrük ödənişləri barədə məlumatların verilməsi https://www.e-gov.az/az/services/read/2415/0
Elektron xidmətlər,Elektron gömrük bəyannamələrini hansı qaydada çap etmək mümkündür?,"Elektron gömrük bəyannamələrini aşağıdakı ardıcıllığa riayət etməklə çap etmək mümkündür: www.e-gov.az → E-xidmətlər → Bütün xidmətlər → Dövlət Gömrük Komitəsi → Malların və nəqliyyat vasitələrinin gömrük rəsmiləşdirilməsi üzrə elektron gömrük bəyannaməsinin qəbulu, gömrük rəsmiləşdirilməsi və rəsmiləşdirilmə prosesinin onlayn monitorinqi → Aktiv gömrük bəyannamələri ↔ Buraxılmış gömrük bəyannamələri → Şəxsən tərtib etdiyim gömrük bəyannamələri ↔ Təmsilçi tərəfindən tərtib olunmuş gömrük bəyannamələri. Qeyd olunan addımlar icra edildikdən sonra ekranda gömrük bəyannamələrinin siyahısı görünəcəkdir. Sağ kənarda yer alan imza işarəsi sıxılaraq bəyannamə endirilməli və www.asanimza.az saytından yüklənən asandoc.client proqramı vasitəsilə açılaraq çap olunmalıdır. Qeyd olunan proqramı aşağıdakı keçid vasitəsi ilə yükləyə bilərsiniz. http://asanimza.az/asan-doc-az/2013/download/"
Elektron xidmətlər,Yaşıl dəhliz buraxılış sistemindən daimi istifadə hüququ əldə etmək üçün necə müraciət etmək lazımdır?,Yaşıl dəhliz buraxılış sistemindən daimi istifadə hüququ əldə etmək üçün aşağıdakı ardıcıllığa riayət etməklə müraciət etmək lazımdır: e.customs.gov.az → XİF iştirakçıları üçün → Müraciətlər→ Yaşıl dəhliz və digər müraciət formaları. https://e.customs.gov.az/for-individuals/appeals
Elektron xidmətlər,Dövlət Gömrük Komitəsi tərəfindən gömrük öhdəlikləri üzrə sərhədkeçməyə qoyulan məhdudiyyət barədə necə məlumat almaq olar?,Dövlət Gömrük Komitəsi tərəfindən gömrük öhdəlikləri üzrə sərhədkeçməyə qoyulan məhdudiyyət barədə məlumatı aşağıdakı ardıcıllığa riayət etməklə əldə etmək olar: e.customs.gov.az → Fiziki şəxslər üçün → Sərhədkeçmə məhdudiyyətinin yoxlanılması https://e.customs.gov.az/for-individuals/border-restrictions
Elektron xidmətlər,Xarici iqtisadi fəaliyyət iştirakçılarının həyata keçirdikləri idxal-ixrac əməliyyatları barədə statistik məlumatları necə əldə etmək olar?,Xarici iqtisadi fəaliyyət iştirakçılarının həyata keçirdikləri idxal-ixrac əməliyyatları barədə statistik məlumatları e.customs.gov.az saytında aşağıdakı ardıcıllığa riayət edərək əldə etmək mümkündür: e.customs.gov.az → Əsas Xidmətlər → XİF iştirakçıları üçün → İdxal-ixrac əməliyyatlarının statistikası. https://e.customs.gov.az/for-xif/import-report
Elektron xidmətlər,Birbaşa gömrük təmsilçiliyi fəaliyyətini həyata keçirmək istəyən şəxslər bu hüququ əldə etmək üçün necə müraciət etməlidir?,Birbaşa gömrük təmsilçiliyi hüququnun əldə edilməsi üçün e.customs.gov.az saytında aşağıdakı ardıcıllığa riayət etməklə müraciət etmək mümkündür: e.customs.gov.az → Əsas Xidmətlər → XİF iştirakçıları üçün → Müraciətlər. https://e.customs.gov.az/for-individuals/appeals
Elektron xidmətlər,E.customs.gov.az saytında və “Smart Customs” mobil tətbiqində bəyannamənin doldurulması prosesində səhvə yol verildiyi zamanı nə edilməlidir?,"Doldurulma əsnasında səhvə yol verilən bəyannamənin ""Sil"" düyməsinə sıxaraq silib və yenidən yaradılması mümkündür. Səhvə yol verilmiş bəyannamələri yalnız sonuncudan etibarən silmək mümkündür. Sonucunu sildikdən sonra növbəti bağlama üçün də ""sil"" düyməsi aktivləşəcəkdir. Artıq “sil” düyməsi aktiv deyilsə, qeyd olunan hal bağlama ölkə ərazisinə gəldikdən sonra gömrük nəzarəti zamanı gömrük orqanı tərəfindən dəyərləndiriləcəkdir."
Elektron xidmətlər,"""Könüllü gömrükçü"" dəstəsinin üzvü kimi fəaliyyət göstərmək üçün necə qeydiyyatdan keçmək lazımdır?","""Könüllü gömrükçü"" dəstəsinin üzvü kimi fəaliyyət göstərmək üçün aşağıdakı ardıcıllığa riayət etməklə qeydiyyatdan keçmək mümkündür: www.customs.gov.az → Müraciətlər → Könüllü gömrükçü https://customs.gov.az/az/muracietler/volunteer"
Elektron xidmətlər,Azərbaycan Respublikasının dövlət sərhəd buraxılış məntəqələrində şəxslərin və nəqliyyat vasitələrinin sürətli keçidi üzrə tətbiq olunan elekton xidmətdən necə qeydiyyatdan keçmək olar?,Azərbaycan Respublikasının dövlət sərhəd buraxılış məntəqələrində şəxslərin və nəqliyyat vasitələrinin sürətli keçidi üzrə tətbiq olunan elekton xidmətdən aşağıdakı ardıcıllığa riayət etməklə qeydiyyatdan keçmək mümkündür: www.customs.gov.az → E-xidmətlər →Elektron Növbə https://c2b.customs.gov.az/queue.aspx
Digər suallar,Aksiz markası ilə markalanmalı və məcburi nişanlama ilə nişanlanmalı olan mallar hansılardır?,"Azərbaycan Respublikası Nazirlər Kabinetinin 2023-cü il 14 fevral tarixli 48 nömrəli Qərarı ilə təsdiq edilmiş Azərbaycan Respublikasında istehsal edilən, yaxud ölkəyə idxal olunan aksiz markası ilə markalanmalı və məcburi nişanlama ilə nişanlanmalı olan malların siyahısı aşağıdakılardır: 1. Aksiz markası və məcburi nişanlama tətbiq olunan mallar: 1.1. içməli spirt (o cümlədən tərkibində 80 faizdən az spirt olmayan denaturlaşdırılmamış etil spirti; tərkibində 80 faizdən az spirt olan denaturlaşdırılmamış etil spirti);1.2. araq (vodka), tündləşdirilmiş içkilər və tündləşdirilmiş içki materialları, konyak və konyak materialları, şampan şərabı, likör və likör məmulatları;1.3. şərab və şərab materialları;1.4. pivə (alkoqolsuz pivə istisna olmaqla) və pivə tərkibli içkilər,energetik içkilər və tündləşdirilməmiş alkoqollu içkilər (tərkibindəki spirtin miqdarı 9 faizdən çox olmayan).2. Məcburi nişanlanmalı olan mallar:2.1. tütün məmulatları;2.2. elektron siqaretlər üçün maye;2.3. istehsal məqsədli tütünlər istisna olmaqla digər çəkməli tütünlər, “homogenləşdirilmiş” və ya “bərpa edilmiş” tütünlər,çeynənilən və ya buruna çəkilən tütünlər, habelə qəlyan üçün tütünlər və tütün əvəzləyiciləri;2.4. alışdırılmadan nəfəsə çəkilmək üçün nəzərdə tutulmuş tərkibində tütün və ya bərpa edilmiş tütün olan məhsullar;2.5. birdəfəlik istifadə üçün elektron siqaret, qəlyan və onların əvəzediciləri."
Digər suallar,Gömrük orqanları tərəfindən bir pəncərə prinsipi hansı qaydada həyata keçirilir?,"Azərbaycan Respublikası dövlət sərhədinin buraxılış məntəqələrindən keçirilən malların və nəqliyyat vasitələrinin yoxlanılmasında ""bir pəncərə"" prinsipinin tətbiqi haqqında 11 noyabr 2008-ci il 12 sayılı Azərbaycan Respublikası Prezidentinin Fərmanının 3-cü bəndinə əsasən Azərbaycan Respublikası dövlət sərhədinin buraxılış məntəqələrindən keçirilən malların və nəqliyyat vasitələrinin sənədlərinin, o cümlədən malların baytarlıq, fitosanitar, gigiyenik və digər sertifikatlarının (şəhadətnamələrinin), qida məhsullarına münasibətdə qida təhlükəsizliyi sertifikatının, onların istehsalçılarının qida təhlükəsizliyi qeydiyyatına alınmasına dair dövlət reyestrindən çıxarışın yoxlanılmasını Azərbaycan Respublikasının gömrük orqanları həyata keçirir."
Digər suallar,Gömrük auditi hansı müddətdə həyata keçirilə bilər?,Gömrük auditi gömrük bəyannaməsində qeyd olunan malların gömrük nəzarəti altında olan mallar statusunu itirməsindən sonrakı 3 (üç) il ərzində və yalnız hüquqi şəxslər və hüquqi şəxs yaratmadan sahibkarlıq fəaliyyəti ilə məşğul olan fiziki şəxslər barəsində həyata keçirilə bilər.
Digər suallar,Xarici dövlətlərin diplomatik poçtu və konsul valizi (çantasının) üzərində gömrük nəzarəti hansı qaydada həyata keçirilir?,"Azərbaycan Respublikası Gömrük Məcəlləsinin 312-ci maddəsinə əsasən gömrük sərhədindən keçirilən xarici dövlətlərin diplomatik poçtunu və konsul valizini (çantasını) açmaq və gecikdirmək olmaz. Konsul valizində Məcəllənin 312.4-cü maddəsində göstərilməyən əşyaların mövcudluğu haqqında kifayət qədər əsas olduqda, gömrük orqanlarının vəzifəli şəxsləri xarici dövlətin səlahiyyətli şəxsləri tərəfindən konsul valizinin açılmasını tələb edirlər. Bu tələbin yerinə yetirilməsindən imtina edildikdə, konsul valizi açılmadan geri qaytarılır. Diplomatik poçt və konsul valizi olan bütün yerlərdə onların xarakterini əks etdirən, görünən xarici nişanlar olmalıdır."
Digər suallar,Hansı hallarda gömrük borcunun ödənilməsinə dair möhlət verilir?,"Azərbaycan Respublikası Gömrük Məcəlləsinin 246.1-ci maddəsinə, eyni zamanda Azərbaycan Respublikası Nazirlər Kabinetinin 3 oktyabr 2013-cü il tarixli 286 nömrəli Qərarı ilə təsdiq edilmiş “Təminatdan istifadə etməklə gömrük borcunun ödənilməsinin təmin edilməsi Qaydaları”nın təsdiq edilməsi barədə Qərarın 3.1-ci bəndinə müvafiq olaraq aşağıdakı hallarda yaranmış gömrük borcunun ödənilməsinə 14 (on dörd) gündən 60 (altmış) günədək möhlət verilir: - fors-major hallar nəticəsində borclu şəxsə zərər dəydikdə; - gömrük borcunu birdəfəyə ödədiyi təqdirdə, borclu şəxsin iflasa uğramaq təhlükəsi olduqda."
Digər suallar,Əlillər üçün xüsusi olaraq hazırlanmış avtonəqliyyat vasitələrinin gömrük ərazisinə gətirilməsinə hansı qaydada icazə verilir?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 4.2-ci bəndinə müvafiq olaraq əlillər üçün xüsusi olaraq hazırlanmış avtonəqliyyat vasitələrinin gömrük ərazisinə gətirilməsinə Azərbaycan Respublikası Əmək və Əhalinin Sosial Müdafiəsi Nazirliyinin təsdiqedici sənədi əsasında güzəştli qaydada (gömrük ödənişləri alınmadan) icazə verilir."
Digər suallar,"Azərbaycan Respublikasının ərazisindən ixrac edilən, habelə Azərbaycan Respublikasına idxal edilən mal və məhsulların üzərindəki etiketlər və adlar, onlardan istifadə qaydaları barədə izahat vərəqələri hansı dildə olmalıdır?","İstehlakçıların hüquqlarının müdafiəsi haqqında 19 sentyabr 1995-ci il 1113 sayılı Azərbaycan Respublikasının Qanununun 13-cü maddəsinin 1-ci bəndinə əsasən Azərbaycan Respublikasının ərazisindən ixrac edilən malların üzərindəki etiketlər və digər yazılar müvafiq xarici dillərlə yanaşı, dövlət dilində də olmalıdır. Azərbaycan Respublikasına idxal edilən mal və məhsulların üzərindəki etiketlər və adlar, onlardan istifadə qaydaları barədə izahat vərəqələri başqa dillərlə yanaşı, Azərbaycan dilinə tərcüməsi ilə müşayiət olunmalıdır."
Digər suallar,Gömrük orqanlarının vəzifəli şəxsləri tərəfindən gömrük nəzarətinin müstəsna forması kimi şəxsi yoxlama nə zaman həyata keçirilir?,"Gömrük Məcəlləsinin 64-cü maddəsinə əsasən ilkin yoxlamadan sonra fiziki şəxsin aparılması və ya gətirilməsi qanunvericiliklə qadağan edilmiş, yaxud məhdudlaşdırılmış, habelə barəsində gömrük ödənişləri ödənilməmiş malları, bu Məcəllənin və gömrük işi üzrə digər qanunvericilik aktlarının müddəalarının pozulması faktını təsdiq edən əşyaları üzərində gizlətməsi və daşıması barədə əsaslı şübhə yarandıqda, gömrük orqanlarının vəzifəli şəxsləri onu saxlayır və gömrük nəzarətinin müstəsna forması kimi, bu Məcəllənin 92.2.2-ci maddəsinə müvafiq olaraq üzərində şəxsi yoxlama aparırlar."
Digər suallar,Gömrük orqanları standart mübadilə sistemindən istifadəyə hansı hallarda icazə verirlər?,Azərbaycan Respublikası Nazirlər Kabinetinin 6 fevral 2014-cü il tarixli 34 nömrəli Qərarı ilə təsdiq edilmiş “Malların xaricdə emal xususi gömrük proseduru altında yerləşdirilməsi Qaydaları”nın 11.2-ci bəndinə müvafiq olaraq gömrük orqanları standart mübadilə sistemindən istifadəyə emal əməliyyatları qüsurlu daxili malların təmiri ilə əlaqədar olduğu hallarda icazə verirlər.
Digər suallar,Xüsusi iqtisadi zonada sahibkarlıq fəaliyyətinin hansı növləri qadağan edilir?,"Xüsusi iqtisadi zonalar haqqında 14 aprel 2009-cu il 791 sayılı Azərbaycan Respublikasının Qanununun 4-cü maddəsinə əsasən xüsusi iqtisadi zonada sahibkarlıq fəaliyyətinin aşağıdakı növləri qadağan edilir: - qanunvericiliyə əsasən mülki dövriyyəsi qadağan edilmiş və ya məhdudlaşdırılmış əşyaların istehsalı, saxlanılması və satışı, yerin təkindən faydalı qazıntıların çıxarılması, habelə qiymətli metalların, neftin, neft məhsullarının və təbii qazın hasilatı və emalı; - teleradio yayımı fəaliyyəti; - spirtli içkilərin və tütün məmulatlarının istehsalı."
Digər suallar,Ödənilməmiş gömrük borcları gömrük orqanları tərəfindən hansı qaydada tutulur?,Azərbaycan Respublikası Gömrük Məcəlləsinin 249-cu maddəsinə əsasən ödənilməmiş gömrük borcları gömrük ödənişlərini ödəmək öhdəliyinin yarandığı tarixdən 3 (üç) il ərzində gömrük orqanları tərəfindən bu maddədə müəyyən edilmiş qaydada məcburi tutulur.
Digər suallar,Avtonəqliyyat vasitələrinin raritet (nadir) hesab olunması üçün istehsal ilindən ən azı neçə il keçməlidir?,Azərbaycan Respublikası Nazirlər Kabinetinin 28 oktyabr 2010-cu il tarixli 188 saylı Qərarı ilə təsdiq olunmuş “Raritet (nadir) avtonəqliyyat vasitələrinin Azərbaycan Respublikasının ərazisinə idxal olunması və gömrük rəsmiləşdirilməsinə dair Qaydaları”na əsasən nəqliyyat vasitəsinin raritet hesab olunması üçün istehsal ilindən ən azı 40 il keçməlidir.
Digər suallar,Azərbaycan Respublikasının ərazisinə daxil olan beynəlxalq daşımalarda iştirak edən xarici dövlətlərə mənsub avtonəqliyyat vasitələri yanacaq baklarında hansı həcmdə yanacağı rüsumsuz keçirə bilər?,"Azərbaycan Respublikası Nazirlər Kabinetinin 13 avqust 1997-ci il tarixli 90 nömrəli Qərarı ilə təsdiq edilmiş “Beynəlxalq daşımalarda iştirak edən xarici dövlətlərə mənsub avtonəqliyyat vasitələrinin Azərbaycan Respublikası ərazisində hərəkətinin tənzimlənməsi haqqında” qərarına müvafiq olaraq Azərbaycan Respublikasının ərazisinə daxil olarkən, beynəlxalq daşımalarda iştirak edən xarici dövlətlərə mənsub avtonəqliyyat vasitələrinin mühərriklə texnoloji bağlı olan yanacaq baklarındakı 200 (iki yüz) litr yanacaq rüsumsuz keçirilə bilər."
Digər suallar,"Gömrük orqanlarının, onların vəzifəli şəxslərinin qərarları, hərəkətləri və ya hərəkətsizliyi ilə bağlı şikayətlərə hansı müddətdə baxılır?","Azərbaycan Respublikası Gömrük Məcəlləsinin 52.3-cü maddəsinə əsasən qanunvericilikdə daha qısa müddət nəzərdə tutulmamışdırsa, inzibati şikayətə ən geci 15 (on beş) gün müddətində baxılmalı və mahiyyəti üzrə qərar qəbul edilməlidir. Şikayətin araşdırılması ilə əlaqədar əlavə sənədlər və materiallar tələb olunduqda, şikayətə baxan gömrük orqanının rəhbəri tərəfindən bu müddət daha 15 (on beş) gün uzadılır."
Digər suallar,Gömrük orqanlarına təqdim olunan sənədlər hansı dildə olmalıdır?,Azərbaycan Respublikası Gömrük Məcəlləsinin 72-ci maddəsinə uyğun olaraq xarici dildə olan sənədlər (məlumatlar) onları gömrük orqanına təqdim edən şəxsin vəsaiti hesabına Azərbaycan Respublikasının dövlət dilinə tərcümə olunmalıdır.
Digər suallar,Malların gömrük rəsmiləşdirilməsi harada aparılır?,"Azərbaycan Respublikası Gömrük Məcəlləsinin 106.1-ci bəndinə müvafiq olaraq gömrük rəsmiləşdirilməsi malları ixrac və ya idxal edənin, yaxud onların struktur bölmələrinin yerləşdiyi ərazi üzrə gömrük orqanlarının fəaliyyət zonasında, bu məqsədlər üçün ayrılmış yerlərdə aparılır. Gömrük Məcəlləsinin 106.3-cü bəndinə əsasən gömrük orqanlarının icazəsi ilə gömrük rəsmiləşdirilməsi başqa yerlərdə aparıla bilər. Həmçinin Məcəllənin 106.4-cü bəndinə əsasən müvafiq icra hakimiyyəti orqanı yəni Dövlət Gömrük Komitəsi malların və nəqliyyat vasitələrinin ayrı-ayrı kateqoriyalarının gömrük rəsmiləşdirilməsinin aparılmasını müəyyən gömrük orqanlarına həvalə edə bilər."
Digər suallar,Hansı şəxslər gömrük orqanlarına xidmətə qəbul edilə bilməz?,"Azərbaycan Respublikasının 7 dekabr 1999-cu il tarixli 768 nömrəli Qanunu ilə təsdiq edilmiş «Gömrük orqanlarında xidmət haqqında» Əsasnamənin 15-ci bəndinə müvafiq olaraq ikili vətəndaşlığı, digər dövlətlər qarşısında öhdəlikləri olan şəxslər, din xadimləri, məhkəmənin qanuni qüvvəyə minmiş qərarı ilə fəaliyyət qabiliyyəti olmayan və ya məhdud fəaliyyət qabiliyyətli hesab edilmiş, məhkumluğu ödənilməmiş və ya götürülməmiş şəxslər, tibbi rəyə əsasən fiziki və əqli qüsurlarına görə gömrük orqanlarında işləməyə qadir olmayan, gömrük, digər hüquq mühafizə və ya başqa dövlət orqanlarında əvvəllər yol verdiyi kobud nöqsanlara və ya qulluqla bir araya sığmayan hərəkətlərə görə bu orqanlardan xaric edilmiş şəxslər gömrük orqanlarına xidmətə qəbul edilə bilməzlər. Bir qayda olaraq yaşı 30-u keçmiş vətəndaşlar gömrük orqanlarında xidmətə qəbul edilmirlər. Qanunla müəyyən olunmuş müddətli həqiqi hərbi xidmət keçməmiş (qanuni əsaslarla müddətli həqiqi hərbi xidmətə çağırışdan möhlət hüququ olanlar və ya müddətli həqiqi hərbi xidmətə çağırışdan azad edilənlər istisna olmaqla) çağırış yaşlı vətəndaşlar gömrük orqanlarında xüsusi rütbələr nəzərdə tutulmuş vəzifələrə xidmətə qəbul edilmirlər. Gömrük orqanlarının kiçik heyət vəzifələrinə xidmətə ən azı tam orta və orta ixtisas təhsilli, orta, baş və ali rəis heyəti vəzifələrinə isə yalnız müvafiq ali təhsilə malik olan şəxslər qəbul edilirlər."
Digər suallar,"Pul vəsaitlərinin (sikkələr, banknotlar və yol çeklərinin) beynəlxalq poçt göndərişlərində göndərilməsinə icazə verilirmi?","Azərbaycan Respublikası Gömrük Məcəlləsinin 290.1-ci maddəsinə, eyni zamanda Azərbaycan Respublikası Nazirlər Kabinetinin 9 dekabr 2004-cü il tarixli 191 nömrəli Qərarı ilə təsdiq edilmiş ""Poçt göndərişlərində göndərilməsi qadağan olan malların və əşyaların Siyahısı""na və ""Poçt göndərişlərinin saxlanması, açılması, satışı və məhv edilməsi Qaydaları""nın 1.12-ci və 2.12-ci bəndlərinə müvafiq olaraq Azərbaycan Respublikasına və Azərbaycan Respublikasından sikkələr, banknotlar və yol çeklərinin beynəlxalq poçt göndərişlərində göndərilməsi qadağan olunmuşdur."
Digər suallar,İnsan orqanları və (və ya) toxumalarının beynəlxalq poçt göndərişlərində göndərilməsinə icazə verilirmi?,"Azərbaycan Respublikası Gömrük Məcəlləsinin 290.1-ci maddəsinə, eyni zamanda Azərbaycan Respublikası Nazirlər Kabinetinin 9 dekabr 2004-cü il tarixli 191 nömrəli Qərarı ilə təsdiq edilmiş ""Poçt göndərişlərində göndərilməsi qadağan olan malların və əşyaların Siyahısı""nın və ""Poçt göndərişlərinin saxlanması, açılması, satışı və məhv edilməsi Qaydaları""nın 1.3-cü və 2.3-cü bəndlərinə müvafiq olaraq Azərbaycan Respublikasına və Azərbaycan Respublikasından insan orqanları və (və ya) toxumalarının beynəlxalq poçt göndərişlərində göndərilməsi qadağan olunmuşdur."
Digər suallar,Xarici dövlətlərin Azərbaycan Respublikasındakı diplomatik nümayəndəlikləri üçün hansı güzəştlər nəzərdə tutulmuşdur?,"Azərbaycan Respublikası Gömrük Məcəlləsinin 307.1-ci maddəsinə müvafiq olaraq xarici dövlətlərin Azərbaycan Respublikasındakı diplomatik nümayəndəlikləri özlərinin rəsmi istifadəsi üçün nəzərdə tutulan malları və nəqliyyat vasitələrini, onların gömrük sərhədindən keçirilməsi qaydalarına riayət etmək şərti ilə gömrük rüsumlarından, vergilərindən və digər gömrük ödənişlərindən azad olunmaqla gömrük ərazisinə gətirə və bu ərazidən apara bilərlər. Bu güzəştlər saxlanca görə ödənişlərə, habelə Gömrük Məcəlləsinin 232.2-ci maddəsinə uyğun olaraq malların və nəqliyyat vasitələrinin gömrük orqanlarının iş vaxtından kənar saatlarda və iş yerindən kənarda gömrük nəzarətinin həyata keçirilməsinə görə alınan gömrük ödənişlərinə şamil edilmir."
Digər suallar,"Hansı mallar baytarlıq, fitosanitar və sanitariya nəzarətinə aid mallar hesab olunur?","“Baytarlıq, fitosanitar və sanitariya nəzarətinə aid malların Vahid Siyahısı” Azərbaycan Respublikası Nazirlər Kabinetinin 17 iyun 2016-cı il tarixli 231 nömrəli Qərarı ilə təsdiq edilmişdir."
Digər suallar,Azərbaycan Respublikası ərazisində dövriyyəyə buraxılan (idxal və istehsal olunan) avtonəqliyyat vasitələri hansı ekoloji normalara uyğun olmalıdır?,Azərbaycan Respublikası Nazirlər Kabinetinin 14 yanvar 2014-cü il tarixli 2 nömrəli “Azərbaycan Respublikası ərazisində dövriyyəyə buraxılan (idxal və istehsal olunan) avtonəqliyyat vasitələrindən atmosfer havasına atılan zərərli maddələrə dair tələblərin avro-4 ekoloji normalarına uyğunlaşdırılması barədə Qərarı”na əsasən Azərbaycan Respublikasının ərazisində dövriyyəyə buraxılan (idxal və Azərbaycan Respublikasında istehsal edilən) avtonəqliyyat vasitələrindən atmosfer havasına atılan zərərli maddələr üzrə 2014-cü il aprelin 1-dən Avro-4 ekoloji normaları tətbiq edilir.
Digər suallar,Rüsumsuz ticarət mağazasında hansı mallar satılır?,"Azərbaycan Respublikası Gömrük Məcəlləsinin 195.2.4-cü maddəsinə, eyni zamanda Azərbaycan Respublikası Nazirlər Kabinetinin 30 oktyabr 2013-cü il tarixli 318 nömrəli Qərarı ilə təsdiq edilmiş “Rüsumsuz ticarət mağazalarının yaradılması və onların fəaliyyətinin tənzimlənməsi Qaydaları”nın 1.2-ci bəndinə əsasən mağazada idxal gömrük rüsumları, vergilər alınmadan və ticarət siyasəti tədbirləri tətbiq edilmədən son istifadə xüsusi gömrük proseduru altında yerləşdirilmiş və şəxsi istifadə (istehlak) üçün nəzərdə tutulan mallar satılır."
Digər suallar,İxrac nəzarəti dedikdə nə nəzərdə tutulur?,"İxrac nəzarəti haqqında 26 oktyabr 2004-cü il 772 sayılı Azərbaycan Respublikasının Qanununun 1.1.1-ci bəndinə əsasən ixrac nəzarətinə düşən malların (işlərin, xidmətlərin, əqli fəaliyyətin nəticələrinin) Azərbaycan Respublikasının ərazisinə gətirilməsi, bu ərazidən çıxarılması və tranzitinin Azərbaycan Respublikasının qanunvericiliyi ilə müəyyən edilmiş qaydalara uyğun həyata keçirilməsini təmin edən tədbirlər kompleksidir."
Digər suallar,Dövlət Gömrük Komitəsisinin Çağrı Mərkəzinin fəaliyyəti hansı qanunvericilik aktı ilə tənzimlənir?,Dövlət Gömrük Komitəsisinin Çagrı Mərkəzinin fəaliyyəti “Dövlət orqanlarında çağrı mərkəzlərinin fəaliyyətinin təşkili Qaydaları”nın təsdiq edilməsi haqqında 25 fevral 2015-ci il 50 nömrəli Azərbaycan Respublikası Nazirlər Kabinetinin Qərarına əsasən tənzimlənir.
Digər suallar,Hansı hallarda gömrük rəsmiləşdirilməsi zamanı təqdim olunan mənşə sertifikatı gömrük orqanları tərəfindən tanınmır?,"Azərbaycan Respublikası Nazirlər Kabinetinin 14 yanvar 2014-cü il tarixli 3 nömrəli Qərarı ilə təsdiq edilmiş “Malların preferensial və qeyri-preferensial mənşəyinin müəyyən edilməsi Qaydaları”nın 11-ci bəndinə müvafiq olaraq aşağıda qeyd olunan hallarda gömrük orqanı tərəfindən mənşə sertifikatı tanınmır: - təqdim edilən sənəddə pozmalar, qaralamalar, təsdiq edilməmiş düzəlişlər mövcud olduqda və ya imzalar, yaxud möhürlər olmadıqda; - sertifikatdakı möhürlərin və ya şəxslərin imzalarının əksi, sertifikatı təsdiq etmək və vermək səlahiyyətinə malik orqanların ünvanları gömrük orqanlarında olan məlumatlarla uyğun olmadıqda; - sertifikatdakı məlumatlar bəyan edilənlərə uyğun olmadıqda və ya malın eyniləşdirilməsini həyata keçirməyə imkan vermədikdə; - sertifikatın blankı gömrük orqanlarında olan blank nümunələri ilə uyğun gəlmədikdə; - sertifikatda sertifikatı təqdimetmə səlahiyyətinə malik olan şəxslərin imzaları faksimil formada yerinə yetirildikdə; - sorğulanan sertifikatın həqiqiliyi barədə gömrük orqanlarına ixrac ölkəsinin və ya malların mənşə ölkəsinin səlahiyyətli orqanlarından 6 (altı) ay müddətində (ilkin sorğu tarixindən etibarən 3 (üç) ay və təkrar sorğu tarixindən etibarən 3 (üç) ay cavab gəlmədikdə."
Digər suallar,"Hansı hallarda gömrük orqanlarının malları və nəqliyyat vasitələrini bəyannaməçinin, mal sahibinin, mallar və nəqliyyat vasitələri barəsində səlahiyyəti olan digər şəxslərin və ya onların nümayəndələrinin iştirakı olmadan yoxlamaq hüququ vardır?","Azərbaycan Respublikası Gömrük Məcəlləsinin 91.3-cü maddəsinə əsasən gömrük orqanlarının malları və nəqliyyat vasitələrini bəyannaməçinin, mal sahibinin, mallar və nəqliyyat vasitələri barəsində səlahiyyəti olan digər şəxslərin və ya onların nümayəndələrinin iştirakı olmadan aşağıdakı hallarda yoxlamaq hüququ vardır: - mallar və nəqliyyat vasitələri gömrük orqanına təqdim edildiyi gündən 10 (on) gün keçdikdən sonra həmin şəxslər gəlmədikdə; - milli təhlükəsizlik, ictimai asayiş, insanların həyat və sağlamlığı, heyvanlar və bitkilər aləmi, ətraf mühit, xalqların mədəni, tarixi və arxeoloji sərvətləri üçün təhlükə mövcud olduqda; - mallar beynəlxalq poçt göndərişləri vasitəsilə göndərildikdə; - mallar və nəqliyyat vasitələri gömrük ərazisində müvafiq gömrük proseduru pozulmaqla saxlanıldıqda."
Digər suallar,"Gömrük bəyannaməsində göstərilən məlumatların, müvafiq sənədlərin və malların yoxlanılma müddəti nə qədərdir?","Azərbaycan Respublikası Gömrük Məcəlləsinin 160.1-ci maddəsinə əsasən gömrük rəsmiləşdirilməsi zamanı gömrük orqanlarına təqdim olunan gömrük bəyannaməsində və digər sənədlərdə göstərilən məlumatların malların adlarına, mənşəyinə, sayına və dəyərinə uyğunluğunun yoxlanılması, gömrük bəyannaməsinin təsdiq edildiyi, sənədlərin və malların isə təqdim edildiyi vaxtdan 2 (iki) gündən gec olmayaraq həyata keçirilir."
Digər suallar,Gömrük orqanları tərəfindən qəbul olunan məcburi qərarlar hansı müddətdə qüvvədə olur?,"Azərbaycan Respublikası Gömrük Məcəlləsinin 50.4-cü maddəsinə əsasən malların təsnifatına, mənşə ölkəsinə dair məcburi qərarlar qüvvəyə mindiyi tarixdən etibarən 3 (üç) il müddətində, malların gömrük dəyərinə və gömrük ödənişlərinin məbləğinə dair məcburi qərarlar isə qüvvəyə mindiyi tarixdən etibarən 1 (bir) il müddətində qüvvədə olur."
Digər suallar,Hansı əməliyyatlar emal əməliyyatları hesab edilmir?,"Azərbaycan Respublikası Nazirlər Kabinetinin 14 yanvar 2014-cü il tarixli 4 nömrəli Qərarı ilə təsdiq edilmiş “Malların daxildə emal xususi gömrük proseduru altında yerlədirilməsi qaydaları”nın 3.3-cü bəndinə müvafiq olaraq aşağıdakılar emal əməliyyatları hesab edilmir: - heyvanlardan bala alınması, heyvanların, quşların, balıqların, xərçəngkimilərin və molyuskaların yetişdirilməsi və kökəldilməsi; - ağac və bitkilərin becərilməsi; - faydalı qazıntıların çıxarılması; - balıqların, xərçəngkimilərin tutulması; - ov edilməsi; - göbələk və bitkilərin yığılması; - daşınma zamanı malların ilkin vəziyyətdə qalmasının təmin edilməsi; - məlumatların, istənilən informasiya daşıyıcılarında audioyazıların və videoyazıların surətlərinin köçürülməsi və çoxaldılması; - bütün növ enerjilərin alınması; - texnoloji prosesdə xarici mallardan köməkçi vasitələr (avadanlıq, dəzgahlar, qurğular və s.) kimi istifadə edilməsi."
Digər suallar,Fiziki şəxslər tərəfindən avtonəqliyyat vasitələrinin gömrük sərhədindən tranzit keçirilməsi və ya gömrük rəsmiləşdirilməsinin həyata keçiriləcəyi gömrük orqanına çatdırılması hansı müddət ərzində yerinə yetirilməlidir?,"Azərbaycan Respublikası Nazirlər Kabinetinin 14 oktyabr 2013-cü il tarixli 305 nömrəli Qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş qaydaları”nın 4.9-cu bəndinə müvafiq olaraq fiziki şəxslər tərəfindən avtonəqliyyat vasitələrinin gömrük sərhədindən tranzit keçirilməsi və ya gömrük rəsmiləşdirilməsinin həyata keçiriləcəyi gömrük orqanına çatdırılması həmin avtonəqliyyat vasitələrinin digər şəxslərin istifadəsinə və ya sərəncamına verilməmək şərti ilə 72 saat ərzində yerinə yetirilməlidir."
Digər suallar,Malların gömrük rəsmiləşdirilməsinin həyata keçirilməsi üçün tələb olunan sənədlərin siyahısı ilə necə tanış olmaq olar?,Malların gömrük rəsmiləşdirilməsinin həyata keçirilməsi üçün tələb olunan sənədlərin siyahısı Azərbaycan Respublikası Gömrük Məcəlləsinin 146.3-cü maddəsinə əsasən qəbul olunmuş “Gömrük sərhədindən keçirilən malların və nəqliyyat vasitələrinin bəyan edilməsi qaydaları”nın təsdiq edilməsi barədə Azərbaycan Respublikası Nazirlər Kabinetinin 22 iyul 2014-cü tarixli 263 nömrəli Qərarının 2-ci bəndində öz əksini tapmışdır.
Digər suallar,"İstehsalında iki və daha çox ölkə iştirak etdiyi halda, malın mənşə ölkəsi müəyyən edilməsi üçün kifayət qədər emal meyarı hansı şərtlərin yerinə yetirilməsi ilə ifadə olunur?","Azərbaycan Respublikası Nazirlər Kabinetinin 14 yanvar 2014-cü il tarixli 3 nömrəli Qərarı ilə təsdiq edilmiş “Malların preferensial və qeyri-preferensial mənşəyinin müəyyən edilməsi Qaydaları”nın 7.2-ci bəndinə müvafiq olaraq kifayət qədər emal meyarı aşağıdakı şərtlərin yerinə yetirilməsi ilə ifadə olunur: həmin ölkə ərazisində emal nəticəsində malın xarici iqtisadi fəaliyyətin mal nomenklaturası (bundan sonra — XİFMN) üzrə mövqeyində ilk dörd rəqəmdən ən azı birinin səviyyəsində mal mövqeyinin (malın təsnifat kodunun) dəyişməsi; həmin ölkə ərazisində kifayət qədər istehsal əməliyyatlarının və ya texnoloji əməliyyatların yerinə yetirilməsi nəticəsində tamamilə və ya qismən dəyişdirilməklə, XİFMN üzrə yeni mal koduna məxsus malın yaradılması; xarici mənşəli materialların dəyəri son məhsulun qiymətində müəyyən edilmiş faiz payına bərabər olduğu halda bu Qaydaların 7.3-cü bəndinə uyğun olaraq advalor pay qaydasının tətbiq olunması."
Digər suallar,Gömrük borcunun ödənilməsinin təmin edilməsi üçün hansı təminat üsullarından istifadə olunur?,"Azərbaycan Respublikası Gömrük Məcəlləsinin 258.1-ci maddəsinə, eyni zamanda Azərbaycan Respublikası Nazirlər Kabinetinin 3 oktyabr 2013-cü il tarixli 286 nömrəli Qərarı ilə təsdiq edilmiş “Təminatdan istifadə etməklə gömrük borcunun ödənilməsinin təmin edilməsi Qaydaları”nın 7-13-cü bəndlərinə müvafiq olaraq aşağıdakı təminat üsullarından istifadə olunur: - girov; - veksel zaminliyi (aval); - bank qarantiyası; - ödənilməli olan məbləğin gömrük orqanının depozit hesabına köçürülməsi; - sığorta müqavilələri; - üçüncü şəxsin zaminliyi; - avans ödəmələr."
Xüsusi gömrük prosedurları,Hansı mallar xaricdə emal xususi gömrük proseduru altında yerləşdirilə bilməz?,"Azərbaycan Respublikası Gömrük Məcəlləsinin 200.2-ci maddəsinə, eyni zamanda Azərbaycan Respublikası Nazirlər Kabinetinin 6 fevral 2014-cü il tarixli 34 nömrəli Qərarı ilə təsdiq edilmiş “Malların xaricdə emal xususi gömrük proseduru altında yerləşdirilməsi qaydaları”nın 3.2-ci bəndinə müvafiq olaraq aşağıdakı mallar xaricdə emal xususi gömrük proseduru altında yerləşdirilə bilməz: - ixracı idxal gömrük rüsumlarının və vergilərinin geri qaytarılmasına və ya qanunvericilikdə nəzərdə tutulmuş hallarda onlardan azad olunması ilə nəticələnə biləcək mallar; - təmiri üzrə əməliyyatların aparıldığı hallar istisna olmaqla, ixracdan əvvəl son istifadə ilə əlaqədar gömrük rüsumlarından və vergilərindən tam və ya qismən azad edilməklə sərbəst dövriyyəyə buraxılmış mallar; - ixrac edilməsi ixrac üzrə gömrük ödənişlərinin geri qaytarılması ilə nəticələnən mallar."
Xüsusi gömrük prosedurları,Xaricdə emal xüsusi gömrük prosedurunun müddəti nə qədərdir?,"Azərbaycan Respublikası Gömrük Məcəlləsinin 200.4-cü maddəsinə, eyni zamanda Azərbaycan Respublikası Nazirlər Kabinetinin 6 fevral 2014-cü il tarixli 34 nömrəli Qərarı ilə təsdiq edilmiş “Malların xaricdə emal xususi gömrük proseduru altında yerləşdirilməsi qaydaları”nın 7.1-ci bəndinə müvafiq olaraq xaricdə emal xüsusi gömrük prosedurunun başa çatması müddəti 2 (iki) ildən artıq olmamalıdır. Qaydaların 7.6-cı bəndinə əsasən icazə sahibinin əsaslandırılmış müraciəti olduqda, gömrük orqanı xaricdə emal xüsusi gömrük prosedurunun başa çatma müddətinin 1 (bir) ilədək uzadılması barədə qərar qəbul edir. İcazə sahibi icazənin müddətinin uzadılması üçün prosedurun müddətinin başa çatmasına ən azı 15 (on beş) gün qalmış gömrük orqanına müraciət etməlidir. İcazədə göstərilmiş müddət bitdikdən sonra edilmiş müraciətlərə baxılmır."
Xüsusi gömrük prosedurları,Malların müvəqqəti idxal xususi gömrük proseduru altında yerləşdirilmə müddəti nə qədərdir?,"Azərbaycan Respublikası Gömrük Məcəlləsinin 193.2-ci maddəsinə, eyni zamanda Azərbaycan Respublikası Nazirlər Kabinetinin 2 sentyabr 2013-cü il tarixli 245 nömrəli Qərarı ilə təsdiq edilmiş “Malların müvəqqəti idxal xüsusi gömrük proseduru altında yerləşdirilməsi qaydaları”nın 6.2-ci bəndinə müvafiq olaraq malların eyni məqsəd üçün və eyni şəxsin məsuliyyəti altında olmaqla, müvəqqəti idxal xüsusi gömrük proseduru altında yerləşdirilə biləcəyi maksimum müddət 24 (iyirmi dörd) ay təşkil edir. Azərbaycan Respublikasının Nazirlər Kabineti müxtəlif kateqoriyadan olan mallar üçün daha az və daha çox müvəqqəti idxal müddətləri müəyyən edə bilər. Gömrük Məcəlləsinin 193.3-cü maddəsinə və qaydaların 6.3-cü bəndinə əsasən müəyyən olunmuş müddətin başa çatmasına 1 (bir) ay qalmış prosedur sahibinin əsaslandırılmış müraciəti ilə malların müvəqqəti idxal xüsusi gömrük proseduru altında qalma müddəti 12 (on iki) aya qədər uzadılır. Sözü gedən qaydaların 6.7-ci bəndinə müvafiq olaraq müvəqqəti idxal xususi gömrük proseduru altında yerləşdirilmiş mallar üçün müəyyən edilmiş müddətin başa çatmasınadək həmin mallar təkrar ixrac edilməli və ya digər gömrük proseduru altında yerləşdirilməlidir."
Xüsusi gömrük prosedurları,Hansı malların müvəqqəti idxal xüsusi gömrük proseduru altında yerləşdirilməsinə yol verilmir?,"Azərbaycan Respublikası Nazirlər Kabinetinin 2 sentyabr 2013-cü il tarixli 245 nömrəli Qərarı ilə təsdiq edilmiş “Malların müvəqqəti idxal xüsusi gömrük proseduru altında yerləşdirilməsi qaydaları”nın 2.2-ci bəndinə müvafiq olaraq aşağıdakı malların müvəqqəti idxal xüsusi gömrük proseduru altında yerləşdirilməsinə yol verilmir: - nümayiş, reklam və sərgi məqsədləri üçün vahid nüsxədə gətirilmə halları istisna olmaqla, yeyinti məhsullarının, spirtli və spirtsiz içkilərin, tütün və tütün məmulatlarının, xammal və yarımfabrikatların, sərf olunan material və nümunələrin; - gömrük ərazisinə gətirilməsi qadağan edilmiş və ya məhdudlaşdırılmış malların; - sənaye və digər tullantıların."
Xüsusi gömrük prosedurları,Hansı şərtlər daxilində gömrük ərazisində təsis edilən prosedur sahibi müvəqqəti idxal xüsusi gömrük prosedurundan yararlana bilər?,"Azərbaycan Respublikası Nazirlər Kabinetinin 2 sentyabr 2013-cü il tarixli 245 nömrəli Qərarı ilə təsdiq edilmiş “Malların müvəqqəti idxal xüsusi gömrük proseduru altında yerləşdirilməsi Qaydaları”nın 2.3-cü bəndinə müvafiq olaraq: - Azərbaycan Respublikası adından (dövlətlərarası müqavilələr) və Azərbaycan Respublikasının hökuməti adından (hökumətlərarası müqavilələr) Azərbaycan Respublikasının xarici dövlətlərlə və beynəlxalq təşkilatlarla bağladığı beynəlxalq müqavilələrdə, hasilatın pay bölgüsü haqqında, əsas boru kəməri haqqında və digər bu qəbildən olan sazişlərdə və ya qanunlarda, o cümlədən neft və qaz haqqında, ixrac məqsədli neft-qaz fəaliyyəti və xüsusi iqtisadi zonalar haqqında qanunlarda nəzərdə tutulduqda; - qanunvericilikdə nəzərdə tutulmuş hallarda tikinti fəaliyyəti, habelə dövlət satınalmaları həyata keçirildikdə və ya məhsul istehsalı, işlərin görülməsi, xidmətlərin göstərilməsi üzrə dövlət sifarişləri yerinə yetirildikdə; - mədəniyyət, turizm, idman və bu qəbildən olan digər tədbirlərin həyata keçirilməsi ilə əlaqədar gömrük ərazisində təsis edilən prosedur sahibi müvəqqəti idxal xüsusi gömrük prosedurundan yararlana bilər."
Xüsusi gömrük prosedurları,Müvəqqəti idxal xüsusi gömrük prosedurundan hansı şərtlər daxilində istifadə olunur?,"Azərbaycan Respublikası Nazirlər Kabinetinin 2 sentyabr 2013-cü il tarixli 245 nömrəli Qərarı ilə təsdiq edilmiş “Malların müvəqqəti idxal xüsusi gömrük proseduru altında yerləşdirilməsi qaydaları”nın 2.1-ci bəndinə müvafiq olaraq müvəqqəti idxal xüsusi gömrük prosedurundan yalnız aşağıdakı şərtlər daxilində istifadə olunur: - müvəqqəti idxal xüsusi gömrük proseduru altında yerləşdirilmiş mallardan normal istifadə nəticəsində baş verən dəyişikliklər istisna olmaqla, onların hər hansı başqa dəyişikliyə məruz qalması nəzərdə tutulmadıqda; - müvəqqəti idxal xüsusi gömrük proseduru altında yerləşdirilmiş mallar təkrar ixrac edildiyi zaman, onların eyniləşdirilməsini təmin etmək mümkün olduqda; - bu Qaydaların 2.3-cü bəndində qeyd edilən hallar istisna olmaqla, prosedur sahibi gömrük ərazisindən kənarda təsis edildikdə."
Xüsusi gömrük prosedurları,Müvəqqəti idxal xüsusi gömrük proseduru altında yerləşdirilmiş hansı xarici mallardan gömrük rüsumlarından və vergilərdən tamamilə azad olunmaqla istifadə olunur?,"Azərbaycan Respublikası Nazirlər Kabinetinin 2 sentyabr 2013-cü il tarixli 245 nömrəli Qərarı ilə təsdiq edilmiş “Malların müvəqqəti idxal xüsusi gömrük proseduru altında yerləşdirilməsi qaydaları”nın 7.2-ci bəndinə müvafiq olaraq 1 (bir) il müddətində təkrar ixrac olunması şərtilə müvəqqəti idxal xüsusi gömrük proseduru altında yerləşdirilmiş aşağıdakı xarici mallardan gömrük rüsumlarından və vergilərdən tamamilə azad olunmaqla istifadə olunur: - tədbirin keçirildiyi yerdən kənara aparılmaması, icarəyə verilməməsi və ya mükafat müqabilində başqa cür istifadə olunmaması şərtilə sərgilərdə, yarmarkalarda, konfranslarda, təqdimatlarda, müsabiqələrdə və iclaslarda nümayiş və ya istifadə üçün nəzərdə tutulan mallar; - rezidentlə bağlanılmış müqavilə əsasında birgə filmlərin, televiziya proqramlarının və ya audiovizual materialların istehsalı halları istisna olmaqla, kirayə obyekti olmaması şərtilə aşağıdakı peşə avadanlığı və həmin avadanlıq üçün ləvazimatlar: - reportajların hazırlanması, müəyyən proqramlar üçün verilişlərin və yazmaların həyata keçirilməsi məqsədi ilə mətbuat, radio və ya televiziya yayımı avadanlığı; - film çəkmək məqsədi ilə kinematoqrafiya avadanlığı; - peşə avadanlığının təmiri üçün nəzərdə tutulmuş ehtiyat hissələri; - peşə avadanlığının daşınması üçün nəzərdə tutulmuş xüsusi nəqliyyat vasitələri; - sənaye istehsalı, təbii sərvətlərin istismarı, binaların tikintisi, təmiri və istismarı, torpaq işləri üçün nəzərdə tutulan mallar istisna olmaqla, şəxsin vəzifəsinin, sənətinin və ya peşəsinin icrası məqsədi ilə müvəqqəti gətirilən hər hansı digər mallar; - sənaye istehsalı, təbii sərvətlərin istismarı, binaların tikintisi, təmiri və istismarı, torpaq işləri üçün nəzərdə tutulan mallar istisna olmaqla, şəxsin vəzifəsinin, sənətinin və ya peşəsinin icrası məqsədi ilə müvəqqəti gətirilən hər hansı digər mallar; - malların qablaşdırılması üçün taralar və ya malların yüklənməsi üçün konteynerlər və onların təmiri üçün tələb olunan ehtiyat hissələri; - gəlir əldə etmək məqsədi ilə istifadə etməmək, digər şəxslərə müvəqqəti istifadə üçün verməmək şərtilə tədris məqsədləri və ya elmi tədqiqat mərkəzlərində tədqiqat işlərinin aparılması üçün gətirilən mallar, pedaqoji ləvazimatlar; - satmamaq şərtilə teatr və ya sirk tamaşalarının, konsertlərin, idman tədbirlərinin və ya məşqlərinin və digər mədəniyyət tədbirlərinin keçirilməsi üçün xüsusi geyimlər, idman malları, musiqi alətləri, səhnə ləvazimatları və ya rekvizitləri; - təlim, əhliləşdirmə, çoxaltma, baytarlıq müalicəsi, turizm, təcrübə keçmə və digər xüsusi tədbirlərin həyata keçirilməsi üçün nəzərdə tutulmuş heyvanlar; - təbii fəlakətlərin, qəzaların və bədbəxt hadisələrin aradan qaldırılmasından ötrü Azərbaycan Respublikasının dövlət orqanlarına və təşkilatlarına əvəzsiz müvəqqəti istifadəyə verilməsi üçün gətirildikdə və ya xarici dövlətlərə həmin hadisələrin aradan qaldırılması üçün aparıldıqda; - hüquqi və fiziki şəxslərin mülkiyyətində qalmaqla müalicə və digər tibb müəssisələrinə əvəzsiz müvəqqəti istifadəyə verilməsi üçün tibb avadanlıqları və ləvazimatları gətirildikdə (aparıldıqda)."
Xüsusi gömrük prosedurları,Hansı hallarda müvəqqəti idxal edilən mallar gömrük rüsumlarından və vergilərdən qismən azad edilir?,"Azərbaycan Respublikası Nazirlər Kabinetinin 2 sentyabr 2013-cü il tarixli 245 nömrəli Qərarı ilə təsdiq edilmiş “Malların müvəqqəti idxal xüsusi gömrük proseduru altında yerləşdirilməsi qaydaları”nın 7.3-cü bəndinə müvafiq olaraq malların bu Qaydaların 7.2.1-7.2.9-cu yarımbəndlərində göstərilən şərtlərə uyğun istifadə edilməsi nəzərdə tutulmadıqda, müvəqqəti idxal müddəti 1 (bir) ildən artıq müəyyən edildikdə və ya müəyyən edilmiş daha qısa müvəqqəti idxal müddəti uzadıldıqda, müvəqqəti idxal edilən mallar gömrük rüsumlarından və vergilərdən qismən azad edilir."
Xüsusi gömrük prosedurları,Gömrük rüsumlarından və vergilərdən qismən azad edilməklə müvəqqəti idxal xüsusi gömrük proseduru altında yerləşdirilmiş mallara hansı məbləğdə gömrük ödənişləri tətbiq olunur?,Azərbaycan Respublikası Nazirlər Kabinetinin 2 sentyabr 2013-cü il tarixli 245 nömrəli Qərarı ilə təsdiq edilmiş “Malların müvəqqəti idxal xüsusi gömrük proseduru altında yerləşdirilməsi qaydaları”nın 7.5-ci bəndinə müvafiq olaraq gömrük rüsumlarından və vergilərdən qismən azad edilməklə müvəqqəti idxal xüsusi gömrük proseduru altında yerləşdirilmiş mallara tətbiq olunan gömrük rüsumları və vergilər üzrə aylıq ödənişlərin məbləği onların müvəqqəti idxal xüsusi gömrük proseduru altında yerləşdirildiyi tarixdə sərbəst dövriyyəyə buraxılışı üçün ödənilməli olan gömrük rüsumlarının və vergilərin məbləğinin 3 (üç) faizi miqdarında müəyyən edilir.
Xüsusi gömrük prosedurları,Malların xaricdə emal xüsusi gömrük proseduru altında yerləşdirilməsinə icazə hansı şəxslərə verilir?,"Azərbaycan Respublikası Nazirlər Kabinetinin 6 fevral 2014-cü il tarixli 34 nömrəli Qərarı ilə təsdiq edilmiş “Malların xaricdə emal xususi gömrük proseduru altında yerləşdirilməsi qaydaları”nın 5.2-ci bəndinə müvafiq olaraq malların xaricdə emal xüsusi gömrük proseduru altında yerləşdirilməsinə icazə aşağıdakı şəxslərə verilir: - rezidentlərə; - gömrük əməliyyatlarının qanunvericiliyin tələblərinə uyğun aparılacağına zəmanət təqdim edən və gömrük borcunun yarandığı və yarana biləcəyi hallarda onun ödənilməsinə təminat verən şəxslərə; - xaricdə emal xüsusi gömrük proseduru altında yerləşdirilən mal qızıl və ya gümüş olduqda, həmin malları külçə, sikkə və ya qranul şəklində ölkəyə təkrar idxal edən “Yerin təki haqqında” Azərbaycan Respublikasının Qanununa uyğun olaraq qeyd edilən metallara münasibətdə faydalı qazıntıların çıxarılması üzrə yer təkindən istifadə hüququ verilmiş şəxslərə."
Xüsusi gömrük prosedurları,Hansı hallarda xaricdə emal edilərək gömrük ərazisinə qaytarılan mallar gömrük rüsumlarından və vergilərdən tamamilə azad olunur?,"Azərbaycan Respublikası Nazirlər Kabinetinin 6 fevral 2014-cü il tarixli 34 nömrəli Qərarı ilə təsdiq edilmiş “Malların xaricdə emal xususi gömrük proseduru altında yerləşdirilməsi Qaydaları”nın 9.1-ci bəndinə müvafiq olaraq aşağıdakı hallarda xaricdə emal edilərək gömrük ərazisinə qaytarılan mallar gömrük rüsumlarından və vergilərdən tamamilə azad olunur: - malların müqavilədən irəli gələn zəmanət öhdəlikləri, yaxud istehsal və ya material qüsurları ilə əlaqədar gömrük ərazisindən kənarda ödənişsiz təmir edildiyi müvafiq sənədlərlə təsdiq edildikdə; - qüsurlu daxili malların təmiri ilə əlaqədar standart mübadilə sistemindən istifadəyə icazə verildikdə; - xaricdə emal xüsusi gömrük proseduru altında yerləşdirilmiş mallar heç bir emala məruz qalmadan, eyni vəziyyətdə gömrük ərazisinə qaytarıldıqda."
Xüsusi gömrük prosedurları,Xaricdə emal edilərək gömrük ərazisinə qaytarılan mallara gömrük ödənişlərindən qismən azadolma tətbiq olunduğu halda həmin mallar barəsində gömrük ödənişlərinin məbləği hansı qaydada hesablanır?,"Azərbaycan Respublikası Nazirlər Kabinetinin 6 fevral 2014-cü il tarixli 34 nömrəli Qərarı ilə təsdiq edilmiş “Malların xaricdə emal xususi gömrük proseduru altında yerləşdirilməsi qaydaları”nın 9.3 və 9.4-cü bəndinə müvafiq olaraq xaricdə emal edilərək gömrük ərazisinə qaytarılan mallara gömrük ödənişlərindən qismən azadolma tətbiq olunduğu halda həmin mallar barəsində gömrük ödənişlərinin məbləği aşağıdakı qaydada hesablanır: - advalor gömrük rüsumunun məbləği bu Qaydaların 8-ci hissəsinə müvafiq olaraq hesablanmış emal əməliyyatlarına çəkilən xərclərə Azərbaycan Respublikasının Nazirlər Kabineti tərəfindən müəyyən edilmiş gömrük rüsumlarının dərəcələrinin tətbiqi ilə; - spesifik gömrük rüsumunun məbləği emal məhsulu barəsində hesablanan idxal gömrük rüsumunun məbləği ilə xaricdə emal xüsusi gömrük proseduru altında yerləşdirilmiş mallar barəsində şərti olaraq hesablanan idxal gömrük rüsumunun məbləği arasındakı fərq müəyyən olunmaqla; - əlavə dəyər vergisinin məbləği bu Qaydaların 8-ci hissəsinə müvafiq olaraq hesablanmış emal əməliyyatlarına çəkilən xərclərin, gömrük rüsumunun və aksiz vergisinin (Azərbaycan Respublikasının Vergi Məcəlləsinin 190.1-ci maddəsində nəzərdə tutulduğu hallarda) məbləğlərinin cəminə Azərbaycan Respublikasının Vergi Məcəlləsində əlavə dəyər vergisi üçün müəyyən edilən vergi dərəcəsinin tətbiqi ilə. Bu Qaydaların 9.1-ci bəndində göstərilən hallar istisna olmaqla, emal məhsulları tam həcmdə aksiz vergisinə cəlb edilirlər."
Xüsusi gömrük prosedurları,Xaricdə emal xüsusi gömrük proseduru altında yerləşdirilmiş malların ixracı zamanı gömrük ödənişləri hansı qaydada tətbiq edilir?,"Azərbaycan Respublikası Nazirlər Kabinetinin 6 fevral 2014-cü il tarixli 34 nömrəli Qərarı ilə təsdiq edilmiş “Malların xaricdə emal xususi gömrük proseduru altında yerləşdirilməsi qaydaları”nın 10-cu bəndinə müvafiq olaraq ixrac zamanı gömrük rüsumlarının və vergilərin ödənilməsi nəzərdə tutulan mallar xaricdə emal xüsusi gömrük proseduru altında yerləşdirildikdə, Gömrük Məcəlləsinin 253.1-ci maddəsinə əsasən həmin mallara dair ixrac gömrük rüsumları və vergiləri miqdarında təminat alınır. Daxili mallardan əldə edilən emal məhsulları təkrar idxal olunduqda, bu Qaydaların 10.1-ci bəndinə əsasən müəyyən olunan təminat şəxsə geri qaytarılır. Xaricdə emal xüsusi gömrük proseduru üçün verilmiş icazənin qüvvədə olma müddəti bitənədək daxili mallar, emal məhsulları və istehsalat tullantıları təkrar idxal olunmadıqda, həmçinin icazənin ləğv edilməsi haqqında qərar qəbul edildikdə, bu Qaydaların 10.1-ci bəndinə əsasən müəyyən olunan təminat geri qaytarılmır."
Xüsusi gömrük prosedurları,Son istifadə xüsusi gömrük proseduru altında yerləşdirilmiş mallar üzərində gömrük nəzarəti hansı hallarda başa çatır?,"Azərbaycan Respublikası Nazirlər Kabinetinin 27 avqust 2013-cü il tarixli 233 nömrəli Qərarı ilə təsdiq olunmuş “Malların son istifadə xüsusi gömrük proseduru altında yerləşdirilməsi qaydaları”nın 5.2-ci bəndinə müvafiq olaraq son istifadə xüsusi gömrük proseduru altında yerləşdirilmiş mallar üzərində gömrük nəzarəti aşağıdakı hallarda başa çatır: - mallar gömrük rüsumlarından və vergilərdən azad edilmənin tətbiqi üçün qanunvericiliklə müəyyən edilmiş məqsədlərə istifadə olunduqda; - mallar ixrac və ya məhv edildikdə və ya onlardan dövlətin xeyrinə imtina olunduqda; - mallardan gömrük rüsumlarından və vergilərdən azad olunmanın məqsədləri üçün istifadə edilmədiyi aşkar olunduqda və bununla əlaqədar qanunvericilikdə nəzərdə tutulmuş gömrük rüsumları və vergilər tam ödənildikdə; - mallar gömrük idxal rüsumları, vergilər alınmadan və ticarət siyasəti tədbirləri tətbiq edilmədən gömrük ərazisində Azərbaycan Respublikası Nazirlər Kabinetinin müəyyən etdiyi yerlərdə (beynəlxalq hava və dəniz limanlarında və digər yerlərdə) və qaydada yaradılan və fəaliyyət göstərən rüsumsuz ticarət mağazalarında gömrük nəzarəti altında satıldıqda."
Xüsusi gömrük prosedurları,Şəxsə malların son istifadə xüsusi gömrük proseduru altında yerləşdirilməsinə görə icazə hansı şərtlər əsasında verilir?,Azərbaycan Respublikası Nazirlər Kabinetinin 27 avqust 2013-cü il tarixli 233 nömrəli Qərarı ilə təsdiq olunmuş “Malların son istifadə xüsusi gömrük proseduru altında yerləşdirilməsi qaydaları”nın 2.1-ci bəndinə müvafiq olaraq şəxsə malların son istifadə xüsusi gömrük proseduru altında yerləşdirilməsinə görə icazə aşağıdakı şərtlər əsasında verilir: - gömrük orqanlarının son istifadə xüsusi gömrük proseduruna nəzarəti həyata keçirmək imkanı olduqda; - icazənin verilməsi yerli istehsalçıların mühüm maraqlarına mənfi təsir göstərmədikdə.
Xüsusi gömrük prosedurları,Tranzit xüsusi gömrük proseduru altında yerləşdirilmiş mallar üzərində hansı yük əməliyyatları həyata keçirilə bilər?,"Azərbaycan Respublikası Nazirlər Kabinetinin 14 yanvar 2014-cü il tarixli 5 nömrəli Qərarı ilə təsdiq edilmiş “Malların beynəlxalq və daxili tranzit xüsusi gömrük proseduru altında yerləşdirilməsi qaydaları”nın 12.1-ci bəndinə müvafiq olaraq gömrük ərazisindən malları tranzit daşıyan nəqliyyat vasitələrinə əlavə malların yüklənməsinə, malların nəqliyyat vasitəsindən boşaldılmasına və ya malları daşıyan nəqliyyat vasitəsinin dəyişdirilməsinə yol verilir. Tranzit xüsusi gömrük proseduru altında daşınan malların bir hissəsi digər gömrük proseduru altında yerləşdirildikdə, həmin mallar nəqliyyat vasitəsindən qismən boşaldılır. Həmin qaydanın 12.2-ci və 12.3-cü bəndlərinə müvafiq olaraq gömrük ərazisi ilə tranzit daşınan mallar üzərində yük əməliyyatları gömrük nəzarəti zonalarında və ya gömrük orqanının müəyyən etdiyi digər yerlərdə gömrük orqanının vəzifəli şəxslərinin iştirakı ilə həyata keçirilir. Yük əməliyyatları aparıldıqda, tranzit daşınma müddəti belə əməliyyatların aparılması üçün zəruri olan vaxt nəzərə alınmaqla müəyyən edilir. Mallar üzərində yük əməliyyatları göndərən gömrük orqanı və ya əməliyyatların aparıldığı ərazidə fəaliyyət göstərən gömrük orqanı tərəfindən verilən icazə əsasında həyata keçirilir."
Xüsusi gömrük prosedurları,Daxili tranzit xüsusi gömrük proseduru altında yerləşdirilən mallara dair gömrük bəyannaməsi hansı müddət ərzində təqdim olunmalıdır?,"Azərbaycan Respublikası Nazirlər Kabinetinin 14 yanvar 2014-cü il tarixli 5 nömrəli Qərarı ilə təsdiq edilmiş “Malların beynəlxalq və daxili tranzit xüsusi gömrük proseduru altında yerlədirilməsi qaydaları”nın 8.1-ci bəndinə müvafiq olaraq daxili tranzit xüsusi gömrük proseduru altında yerləşdirilən mallara dair gömrük bəyannaməsi həmin mallar təyinat gömrük orqanına təqdim edildiyi tarixdən 15 (on beş) gündən gec olmayaraq verilməlidir. Göstərilən müddət bəyannaməçi tərəfindən müvafiq sənədlərin və məlumatların toplanması üçün kifayət etmədikdə, onun əsaslandırılmış müraciəti əsasında gömrük orqanı həmin müddəti uzadır. Gömrük bəyannaməsinin təqdim edilməsi müddətinin uzadılmasına malların müvəqqəti saxlanc xüsusi gömrük proseduru altında qalma müddəti çərçivəsində yol verilir."
Xüsusi gömrük prosedurları,Malların müvəqqəti saxlanc xüsusi gömrük proseduru altında qalma müddəti nə qədərdir?,"Azərbaycan Respublikası Gömrük Məcəlləsinin 176.1-ci maddəsinə, eyni zamanda Azərbaycan Respublikası Nazirlər Kabinetinin 27 avqust 2013-cü il tarixli 229 nömrəli Qərarı ilə təsdiq edilmiş “Malların saxlanc xüsusi gömrük proseduru altında yerləşdirilməsi Qaydaları”nın 3.1-ci və 3.2-ci bəndinə müvafiq olaraq malların müvəqqəti saxlanc xüsusi gömrük proseduru altında qalma müddəti onların və istifadə olunan nəqliyyat vasitəsinin xüsusiyyətləri, gömrük bəyannaməsinin təqdim olunması üçün lazım olan vaxt nəzərə alınmaqla, gömrük orqanı tərəfindən müəyyən edilir. Prosedur sahibinin əsaslandırılmış müraciəti olduqda, gömrük orqanı həmin müddəti bu Qaydaların 3.2-ci bəndində göstərilən müddət çərçivəsində (4 aydan çox olmamaq şərti ilə) uzadır."
Xüsusi gömrük prosedurları,Mallar hansı halda müvəqqəti saxlanc xüsusi gömrük proseduru altında yerləşdirilir?,"Azərbaycan Respublikası Gömrük Məcəlləsinin 178.1-ci maddəsinə və “Malların saxlanc xüsusi gömrük proseduru altında yerləşdirilməsi Qaydaları”nın təsdiq edilməsi haqqında Azərbaycan Respublikası Nazirlər Kabinetinin 27 avqust 2013-cü il tarixli 229 nömrəli Qərarının 2.2-ci bəndinə əsasən digər gömrük proseduru altında yerləşdirilməsi üçün bəyan edilmə halları istisna olmaqla, mal sahibi tərəfindən gömrük orqanlarına təqdim edilmiş aşağıdakı xarici mallar onun tərəfindən müvəqqəti saxlanc xüsusi gömrük proseduru altında yerləşdirilərək bəyan edilir: - Sərbəst zonaya birbaşa gətirilmə istisna olmaqla, gömrük ərazisinə gətirilən mallar; - Sərbəst zonadan gömrük ərazisinin digər hissəsinə gətirilən mallar; - Barəsində beynəlxalq tranzit xüsusi gömrük proseduru başa çatmış mallar. Azərbaycan Respublikası Gömrük Məcəlləsinin 180.3-cü və 181.5-ci maddələrinə əsasən müvəqqəti saxlanc anbarlarının və gömrük anbarlarının tiplərinə, quruluşuna, təchizatına, orada yerləşdirilən mallarla əlaqədar əməliyyatlara, uçot və hesabatın aparılmasına, gömrük nəzarətinin həyata keçirilməsinə və anbar sahibinə dair tələblər müəyyən edilmişdir. Belə ki, qeyd olunan tələblər “Müvəqqəti saxlanc anbarlarının və gömrük anbarlarının tiplərinə, quruluşuna, təchizatına, orada yerləşdirilən mallarla əlaqədar əməliyyatlara, uçot və hesabatın aparılmasına, gömrük nəzarətinin həyata keçirilməsinə, anbar sahibinə dair Tələblər”in təsdiq edilməsi haqqında Azərbaycan Respublikası Nazirlər Kabinetinin 3 may 2013-cü il tarixli 73 nömrəli Qərarı ilə tənzimlənir."
Xüsusi gömrük prosedurları,Mallar gömrük anbarı xüsusi gömrük proseduru altında nə qədər müddətə saxlanıla bilər?,"Azərbaycan Respublikası Gömrük Məcəlləsinin 183.1-ci maddəsinə, eyni zamanda Azərbaycan Respublikası Nazirlər Kabinetinin 27 avqust 2013-cü il tarixli 229 nömrəli Qərarı ilə təsdiq edilmiş “Malların saxlanc xüsusi gömrük proseduru altında yerləşdirilməsi Qaydaları”nın 7.1-ci bəndinə müvafiq olaraq mallar gömrük anbarı xüsusi gömrük proseduru altında 3 (üç) il müddətində saxlanıla bilər."
Digər prosedurlar,Qara və əlvan metal qırıntı və tullantılarının Azərbaycan Respublikasından ixracı hansı qanunvericilik aktına uyğun tənzimlənir?,Azərbaycan Respublikası Prezidentinin 17 aprel 2001-ci il 457 sayılı Fərmanına əsasən qara və əlvan metal qırıntı və tullantılarının Azərbaycan Respublikasından ixracı müvəqqəti olaraq dayandırılmışdır.
Digər prosedurlar,Mədəni sərvətlərin Azərbaycan Respublikasından ixracı hansı qaydada tənzimlənir?,"Azərbaycan Respublikası Nazirlər Kabinetinin 29 avqust 2014-cü il tarixli 294 nömrəli Qərarı ilə təsdiq edilmiş “Mədəni sərvətlərin idxalı, ixracı və Azərbaycan Respublikasının ərazisindən tranzitlə keçirilməsi Qaydaları”nın 4.1-ci bəndinə müvafiq olaraq Azərbaycan Respublikasının milli mədəniyyət əmlakının Dövlət Siyahısına daxil olan daşınar mədəni sərvətlərin Azərbaycan Respublikasının ərazisindən ixracı qadağandır. Bu Qaydaların 4.1-ci bəndində göstərilən mədəni sərvətlərdən başqa digər mədəni sərvətlərin ixracının qadağan edilməsi yolverilməzdir."
Digər prosedurlar,Qeyri-neft məhsullarının ixracı ilə məşğul olan şəxslərə ixrac təşviqi məqsədilə hansı güzəştlər tətbiq olunur?,Azərbaycan Respublikası Nazirlər Kabinetinin 6 oktyabr 2016-cı il tarixli 401 nömrəli Qərarı ilə təsdiq edilmiş “Qeyri-neft məhsullarının ixracı ilə məşğul olan şəxslərə ixrac təşviqinin ödənilməsi Qaydası”na müvafiq olaraq Azərbaycan Respublikasının ərazisində qeyri-neft məhsullarının ixracı ilə məşğul olan şəxslərə dövlət büdcəsinin vəsaiti hesabına ixrac təşviqi ödənilir. İxrac təşviqinin baza məbləği ixrac əməliyyatlarına görə faktiki ixrac olunmuş malın ixrac gömrük bəyannaməsində nəzərdə tutulan gömrük dəyərinin 3 (üç) faizini təşkil edir.
Digər prosedurlar,"Hüquqi və fiziki şəxslər konsiqnasiya yolu ilə ixrac etdikləri malların (işlərin, xidmətlərin) müqabilində vəsaitləri hansı müddət ərzində Azərbaycan Respublikasındakı müvəkkil bankda olan hesablarına köçürülməsini təmin etməlidirlər?","Azərbaycan Respublikası Prezidentinin 24 iyun 1997-ci il tarixli 609 nömrəli Fərmanı ilə təsdiq edilmiş Azərbaycan Respublikasında xarici ticarətin daha da liberallaşdırılması qaydalarının 12.2-ci bəndinə müvafiq olaraq hüquqi və fiziki şəxslər konsiqnasiya yolu ilə ixrac etdikləri malların (işlərin, xidmətlərin) müqabilində vəsaitlərin onların bəyan olunduğu gündən 180 (yüz səksən) gün ərzində Azərbaycan Respublikasındakı müvəkkil bankda olan hesablarına köçürülməsini təmin etməlidirlər."
Digər prosedurlar,Malların müvəqqəti ixrac gömrük proseduru altında qalma müddəti nə qədərdir?,Azərbaycan Respublikası Nazirlər Kabinetinin 2 sentyabr 2013-cü il tarixli 244 nömrəli Qərarı ilə təsdiq edilmiş “Malların müvəqqəti ixrac gömrük proseduru altinda yerləşdirilməsi qaydaları”nın 3.1-ci bəndinə müvafiq olaraq müvəqqəti ixrac gömrük proseduru altında yerləşdirilmiş malların bu gömrük proseduru altında qalma müddəti gömrük orqanları tərəfindən 24 (iyirmi dörd) aydan çox olmamaq şərtilə müəyyənləşdirilir. Bu müddət müvəqqəti ixrac gömrük prosedurunun məqsədi üçün kifayət etməlidir. Göstərilən müddətdə müvəqqəti ixrac gömrük prosedurunun məqsədlərinə nail olunmadıqda həmin qaydaların 3.2-ci bəndinə əsasən gömrük orqanı həmin prosedur üçün müəyyən olunmuş müddətin başa çatmasına 1 (bir) ay qalmış prosedur sahibinin əsaslandırılmış müraciəti ilə malların müvəqqəti ixrac gömrük proseduru altında qalma müddətini 12 (on iki) aya qədər uzadır.
Digər prosedurlar,Müvəqqəti ixrac gömrük proseduru altında yerləşdirilən mallara hansı gömrük vergi və rüsumları tətbiq olunur?,"Azərbaycan Respublikası Nazirlər Kabinetinin 2 sentyabr 2013-cü il tarixli 244 nömrəli Qərarı ilə təsdiq edilmiş “Malların müvəqqəti ixrac gömrük proseduru altında yerləşdirilməsi qaydaları”nın 4.2-ci bəndinə müvafiq olaraq 1 (bir) il müddətində təkrar idxal olunması şərtilə, müvəqqəti ixrac gömrük proseduru altında yerləşdirilmiş mallardan gömrük rüsumlarından və vergilərdən tamamilə azad olunmaqla, gömrük ərazisindən kənarda istifadə olunur. Qeyd olunan qərarın 4.3-cü bəndinə əsasən müvəqqəti ixrac müddəti 1 (bir) ildən artıq müəyyən edildikdə və ya müəyyən edilmiş daha qısa müvəqqəti ixrac müddəti uzadıldıqda, müvəqqəti ixrac edilən mallar gömrük rüsumlarından və vergilərdən qismən azad edilir."
Digər prosedurlar,Mədəni sərvətlərin Azərbaycan Respublikasından müvəqqəti ixracına hansı şərtlər daxilində icazə verilir?,"Azərbaycan Respublikası Nazirlər Kabinetinin 29 avqust 2014-cü il tarixli 293 nömrəli Qərarı ilə təsdiq edilmiş “Sərgi, qastrol səfərləri, bərpa işləri, təqdimat, beynəlxalq mədəniyyət tədbirlərinin keçirilməsi ilə əlaqədar mədəni sərvətlərin müvəqqəti ixracı Qaydaları”nın 3.2-ci bəndinə müvafiq olaraq mədəni sərvətlər: - sərgilərin; - bərpa işlərinin; - teatr, konsert və ya digər qastrol səfərlərinin; - təqdimatların; - beynəlxalq mədəniyyət tədbirlərinin həyata keçirilməsi məqsədi ilə müvəqqəti ixrac oluna bilər. Qeyd olunan qaydaların 3.3-cü bəndinə əsasən mədəni sərvətlərin müvəqqəti ixracının mümkünlüyü barədə Azərbaycan Respublikasının Mədəniyyət Nazirliyi qərar qəbul edir."
Digər prosedurlar,Təkrar idxal gömrük proseduru altında yerləşdirilməsi üçün mallar hansı şərtlərə cavab verməlidir?,"Azərbaycan Respublikası Nazirlər Kabinetinin 12 oktyabr 2012-ci il tarixli 229 nömrəli Qərarı ilə təsdiq edilmiş “Malların təkrar idxal gömrük proseduru altında yerləşdirilməsi Qaydaları”nın 2.1-ci bəndinə əsasən Təkrar idxal gömrük proseduru altında yerləşdirilməsi üçün mallar aşağıdakı şərtlərə cavab verməlidir: - Azərbaycan Respublikasının ərazisindən ixrac olunan daxili mallar olmalıdır; - mallar ixrac edildiyi andan 3 (üç) il müddətində gömrük ərazisinə qaytarılmalıdır; - təbii aşınma nəticəsində dəyişikliklər, normal şəraitdə daşınma və saxlanc itkiləri, həmçinin bu Qaydaların 2.7-ci bəndi ilə müəyyən edilən digər hallar istisna edilməklə, mallar aparıldığı vəziyyətdə olmalıdır."
Digər prosedurlar,Malların təkrar ixrac gömrük proseduru altında yerləşdirilməsi zamanı hansı sənədlər tələb olunur?,"Azərbaycan Respublikası Nazirlər Kabinetinin 31 oktyabr 2012-ci il tarixli 252 nömrəli Qərarı ilə təsdiq olunmuş “Malların təkrar ixrac gömrük proseduru altında yerləşdirilməsi qaydaları”nın 3.2-ci və 3.3-cü bəndlərinə müvafiq olaraq malların təkrar ixrac gömrük proseduru altında yerləşdirilməsi üçün mallara dair idxal gömrük bəyannaməsi, kommersiya və nəqliyyat sənədləri, eyni zamanda təkrar ixrac bildirişi gömrük rəsmiləşdirilməsini həyata keçirən səlahiyyətli gömrük orqanına təqdim edilir."
Digər prosedurlar,Təkrar ixrac zamanı mallara görə ödənilmiş gömrük ödənişləri hansı şərtlər daxilində şəxsə qaytarılır?,"Azərbaycan Respublikası Nazirlər Kabinetinin 31 oktyabr 2012-ci il tarixli 252 nömrəli Qərarı ilə təsdiq olunmuş “Malların təkrar ixrac gömrük proseduru altında yerləşdirilməsi qaydaları”nın 2.2-ci bəndinə müvafiq olaraq gömrük ödənişləri aşağıdakı şərtlər daxilində şəxsə qaytarılır: - idxal anında malların qüsurlu olması və ya sövdələşmə şərtlərinə cavab verməməsi aşkar edildikdə; - malların onları göndərən şəxsə və ya onun təyin etdiyi digər şəxsə geri qaytarılması nəzərdə tutulduqda; - mallar gömrük ərazisində emal əməliyyatlarına məruz qalmadıqda və ya istifadə olunmadıqda və Gömrük Məcəlləsinin 128.3-cü maddəsi ilə müəyyən edilmiş 1 (bir) il müddətində təkrar ixrac edildikdə gömrük ödənişləri şəxsə geri qaytarılır. Həmin qaydaların 2.3-cü bəndinə əsasən malları istifadə etmədən onların qüsurlu olmasını və ya təkrar ixraca səbəb olmuş şərtlərini aşkar etmək mümkün deyildirsə, belə istifadə gömrük ödənişlərinin qaytarılmasına mane olmamalıdır."
Digər prosedurlar,Təkrar ixrac gömrük proseduru altında yerləşdirilmiş malların rəsmiləşdirilməsi hansı qaydada həyata keçirilir?,"Azərbaycan Respublikası Nazirlər Kabinetinin 31 oktyabr 2012-ci il tarixli 252 nömrəli Qərarı ilə təsdiq edilmiş “Malların təkrar ixrac gömrük proseduru altında yerləşdirilməsi Qaydaları”nın 3.1-ci bəndinə müvafiq olaraq təkrar ixrac olunan mallar aparılarkən onların gömrük rəsmiləşdirilməsi zamanı mallara dair səlahiyyətli şəxs və ya onun nümayəndəsi tərəfindən gömrük rəsmiləşdirilməsini həyata keçirən gömrük orqanına həmin Qaydaların əlavəsi ilə müəyyən olunmuş formada ərizə ilə müraciət edilir. Həmin Qaydaların 3.2-ci bəndinə əsasən səlahiyyətli şəxs və ya onun nümayəndəsi malları, onlara dair idxal gömrük bəyannaməsini, kommersiya və nəqliyyat sənədlərini gömrük rəsmiləşdirilməsini həyata keçirən gömrük orqanına təqdim edir. Həmin Qaydaların 3.3-cü bəndinə uyğun olaraq şəxs tərəfindən səlahiyyətli gömrük orqanına təkrar ixrac bildirişi verilir. Gömrük rəsmiləşdirilməsini həyata keçirən gömrük orqanında təqdim olunmuş sənədlərdə göstərilən məlumatların düzgünlüyü yoxlanılır, malların eyniləşdirilməsi aparılır və onların ixrac gömrük proseduru altında rəsmiləşdirilməsi həyata keçirilərək sərhəd gömrük orqanına məlumat ötürülür."
Digər prosedurlar,Daxildə emal proseduru altında yerləşdirilən xarici mallar hansı gömrük ödənişləri tətbiq olunmadan gömrük ərazisində bir və ya bir neçə emal əməliyyatında istifadə edilir?,Azərbaycan Respublikası Nazirlər Kabinetinin 14 yanvar 2014-cü il tarixli 4 nömrəli Qərarı ilə təsdiq edilmiş “Malların daxildə emal xususi gömrük proseduru altında yerlədirilməsi qaydaları”nın 3.1-ci bəndinə müvafiq olaraq daxildə emal proseduru altında yerləşdirilən xarici mallar aşağıda göstərilənlər tətbiq olunmadan gömrük ərazisində bir və ya bir neçə emal əməliyyatında istifadə edilir: - idxal gömrük rüsumları; - malların idxalı üzrə qanunvericilikdə nəzərdə tutulmuş əlavə dəyər vergisi və aksizlər; - ticarət siyasəti tədbirləri.
Milli valyuta,Rezident və qeyri-rezident fiziki şəxslər hansı miqdarda milli valyutanı nağd şəkildə Azərbaycan Respublikasından çıxara və Azərbaycan Respublikasına gətirə bilərlər?,"“Rezidentlər və qeyri-rezidentlər tərəfindən milli valyutanın nağd şəkildə və milli valyutada ifadə olunmuş qiymətli kağızların Azərbaycan Respublikasından çıxarılması və Azərbaycan Respublikasına gətirilməsi zamanı bəyan edilməsi Qaydası”nın təsdiq edilməsi barədə Azərbaycan Respublikası Nazirlər Kabinetinin 10 oktyabr 2018-ci il tarixli 434 nömrəli Qərarının 2.2-ci bəndinə müvafiq olaraq rezident və qeyri-rezident fiziki şəxslər 20 000 (iyirmi min) manat məbləğinədək olan nağd milli valyutanı (kağız və metal pul nişanları) və milli valyutada ifadə olunmuş qiymətli kağızları gömrük orqanlarına şifahi formada bəyan etməklə, 20 000 (iyirmi min) manat və ondan yuxarı məbləğdə olan nağd milli valyutanı (kağız və metal pul nişanları) və milli valyutada ifadə olunmuş qiymətli kağızları gömrük orqanlarına yazılı formada tam məbləğdə bəyan etməklə, Azərbaycan Respublikasından çıxara və Azərbaycan Respublikasına gətirə bilərlər. Rezident və qeyri-rezident fiziki şəxslər milli valyutada ifadə olunmuş yubiley və xatirə pul nişanlarını nominal məbləğindən asılı olmayaraq gömrük orqanlarına yazılı formada bəyan etməklə Azərbaycan Respublikasından çıxara və Azərbaycan Respublikasına gətirə bilərlər."
Xarici valyuta,Rezident və qeyri-rezident fiziki və hüquqi şəxslər hansı miqdarda xarici valyutanı Azərbaycan Respublikasından nağd şəkildə çıxara bilərlər?,Azərbaycan Respublikası Mərkəzi Bankının 03 mart 2016-cı il tarixli 16/1 saylı Qərarı ilə təsdiq edilmiş “Rezidentlər və qeyri-rezidentlər tərəfindən xarici valyutanın Azərbaycan Respublikasına gətirilməsi və Azərbaycan Respublikasından çıxarılması Qaydaları”nın 2.2-ci bəndinə müvafiq olaraq rezident və qeyri-rezident fiziki və hüquqi şəxslər məbləği 10 000 (on min) ABŞ dolları ekvivalentinədək olan xarici valyutanı gömrük orqanına şifahi formada bəyan etməklə Azərbaycan Respublikasından nağd şəkildə çıxara bilərlər. Həmin qaydaların 2.3-cü bəndinə əsasən rezident və qeyri-rezident fiziki və hüquqi şəxslər 10 000 (on min) ABŞ dolları ekvivalenti məbləğindən 50 000 (əlli min) ABŞ dolları ekvivalenti məbləğinədək olan xarici valyutanı onun əvvəllər Azərbaycan Respublikasına nağd şəkildə gətirilməsini təsdiq edən gömrük sənədlərini və yazılı formada bəyannaməni gömrük orqanına təqdim etməklə Azərbaycan Respublikasından nağd şəkildə çıxara bilərlər.
Aksiz,Hansı meyarlara cavab verən minik avtomobillərinin Azərbaycan Respublikasına idxalı zamanı aksiz vergisi hesablanarkən yüksəldici əmsal tətbiq olunur?,"Azərbaycan Respublikasının Vergi Məcəlləsinin 190.4.1-4-cü maddəsinə əsasən Azərbaycan Respublikasına idxal olunan minik avtomobillərinin istehsal tarixi 7 ildən artıq olduqda, aksiz Vergi Məcəlləsinin 190.4.1-ci və 190.4.1- 3-cü maddələrinə əsasən hesablanmış məbləğə benzin mühərrikli minik avtomobillərinə 1,2, dizel mühərrikli minik avtomobillərinə isə 1,5 yüksəldici əmsal tətbiq edilməklə hesablanır."
Aksiz,Hansı meyarlara cavab verən avtobusların Azərbaycan Respublikasına idxalı zamanı aksiz vergisi hesablanarkən yüksəldici əmsal tətbiq olunur?,"Azərbaycan Respublikasının Vergi Məcəlləsinin 190.4.1-2-ci maddəsinə əsasən Azərbaycan Respublikasına idxal olunan avtobusların istehsal tarixi 1 ildən artıq və ya qət etdiyi məsafə 100000 kilometrdən artıq olduqda, aksiz Vergi Məcəlləsinin 190.4.1-1-ci maddəsinə əsasən hesablanmış məbləğə 1,5 əmsal tətbiq edilməklə hesablanır."
Gömrük ödənişləri,Azərbaycan Respublikasına idxal olunan elektrik mühərrikli nəqliyyat vasitələrinə gömrük ödənişləri ilə bağlı hansı azadolma nəzərdə tutulmuşdur?,Azərbaycan Respublikası Vergi Məcəlləsinin 164.1.41 bəndinə müvafiq olaraq yalnız elektrik mühərriki ilə işləyən avtomobillərin idxalı əlavə dəyər vergisindən azaddır.
Gömrük ödənişləri,"İdxal olunan platin, qızıl və onlardan hazırlanmış zərgərlik və digər məmulatlar, emal olunmuş, çeşidlənmiş, çərçivəyə salınmış və bərkidilmiş almaza hansı gömrük ödənişindən azadolma tətbiq olunur?","Azərbaycan Respublikası Vergi Məcəlləsinin 188.1.7-ci bəndinə əsasən idxal olunan platin, qızıl və onlardan hazırlanmış zərgərlik və digər məmulatlar, emal olunmuş, çeşidlənmiş, çərçivəyə salınmış və bərkidilmiş almaza 2021-ci il yanvarın 1-dən 3 il müddətinə aksiz vergisindən azadolma tətbiq olunur."
Gömrük ödənişləri,Gömrük orqanları tərəfindən hansı gömrük ödənişləri alınır?,"Azərbaycan Respublikası Gömrük Məcəlləsinin 224.1-ci maddəsinə müvafiq olaraq Gömrük Məcəlləsində, Azərbaycan Respublikasının Vergi Məcəlləsində, “Gömrük tarifi haqqında”, “Antidempinq, kompensasiya və mühafizə tədbirləri haqqında”, “Dövlət rüsumu haqqında” Azərbaycan Respublikasının qanunlarında və müvafiq icra hakimiyyəti orqanlarının normativ hüquqi aktlarında nəzərdə tutulmuş hallarda gömrük orqanları tərəfindən aşağıdakı gömrük ödənişləri alınır: 1. gömrük rüsumları; 2. əlavə dəyər vergisi; 3. aksizlər; 4. yol vergisi; 5. gömrük yığımları; 6. haqq; 7. dövlət rüsumu."
Gömrük ödənişləri,Gömrük ödənişləri üzrə yaranmış gömrük borcu hansı qaydada ödənilir?,"Azərbaycan Respublikası Gömrük Məcəlləsinin 244.1-ci bəndinə müvafiq olaraq gömrük borcu gömrük orqanına (yalnız bank, poçt və ya plastik kart vasitəsi ilə), beynəlxalq poçt göndərişləri ilə göndərilən mallar üçün isə poçt rabitəsi operatorlarına (qanunvericiliklə müəyyən edilmiş ödəniş vasitələri ilə) ödənilir."
Gömrük ödənişləri,Gömrük borcunun ödənilməsinin müəyyən edilmiş müddəti pozulduqda hansı məbləğdə dəbbə pulu hesablanır?,"Azərbaycan Respublikası Gömrük Məcəlləsinin 247.3-ci bəndinə müvafiq olaraq dəbbə pulu Məcəllənin 247.2-ci maddəsində göstərilən müddətlər ərzində hər gecikdirilən günə görə gömrük borcu məbləğinin 0,1 faizi miqdarında hesablanır. Dəbbə pulu gömrük borcu üzrə bütün ötmüş müddətə, lakin bir ildən çox olmamaq şərti ilə tətbiq edilir."
Gömrük ödənişləri,Gömrük borcunun ödənilməsinin müddəti pozulduqda dəbbə pulunun hesablanması müddəti hansı qaydada müəyyənləşir?,"Azərbaycan Respublikası Gömrük Məcəlləsinin 247-ci maddəsinə müvafiq olaraq gömrük borcunun ödənilməsinin müddəti pozulduqda dəbbə pulunun hesablanması müddəti aşağıdakı kimidir: Gömrük borcunun ödənilməsi müddətinin başa çatdığı tarixdən növbəti gündən başlayaraq, borcun faktiki ödənilmə gününədək və ya bu Məcəllənin 246.1-ci maddəsinə əsasən həmin borcun ödənilməsinə möhlət verilənədək; Məcəllənin 246.1-ci maddəsinə əsasən gömrük borcunun ödənilməsinə verilmiş möhlətin başa çatdığı tarixdən növbəti gündən başlayaraq, borcun faktiki ödənilmə gününədək. Dəbbə pulu gömrük borcu üzrə bütün ötmüş müddətə, lakin bir ildən çox olmamaq şərti ilə tətbiq edilir."
Gömrük ödənişləri,İdxal olunan mallara münasibətdə gömrük rüsumlarının və yığılması gömrük orqanlarına həvalə edilmiş vergilərin hesablanması zamanı hansı vaxt əsas götürülür?,Azərbaycan Respublikası Gömrük Məcəlləsinin 242.3-cü bəndinə müvafiq olaraq gömrük rüsumlarının və yığılması gömrük orqanlarına həvalə edilmiş vergilərin hesablanması idxal olunan mallara münasibətdə gömrük sərhədini keçən gündən başlanır və həmin gün qüvvədə olan gömrük rüsumları və vergilərin dərəcələri əsas götürülür.
Gömrük ödənişləri,İxrac olunan mallara münasibətdə gömrük rüsumlarının və yığılması gömrük orqanlarına həvalə edilmiş vergilərin hesablanması zamanı hansı vaxt əsas götürülür?,Azərbaycan Respublikası Gömrük Məcəlləsinin 242.3-cü bəndinə müvafiq olaraq gömrük rüsumlarının və yığılması gömrük orqanlarına həvalə edilmiş vergilərin hesablanması ixrac olunan mallara münasibətdə mallara dair bəyannamənin təqdim olunduğu gündən başlanır və həmin gün qüvvədə olan gömrük rüsumları və vergilərin dərəcələri əsas götürülür.
Gömrük ödənişləri,Azərbaycan Respublikasına idxal olunan yardım yüklərinə gömrük rüsumu və vergiləri tətbiq olunurmu?,"Azərbaycan Respublikası Gömrük Məcəlləsinin 112.3-cü maddəsinə müvafiq olaraq yardım yüklərinə ticarət siyasəti tədbirləri, qadağa və məhdudiyyətlər, həmçinin gömrük ödənişləri tətbiq edilmir."
Gömrük ödənişləri,"Azərbaycan Respublikası və Türkiyə Respublikası arasında preferensial ticarət rejimi tətbiq olunan malların siyahısı, baza tarif dərəcələri, tarifin azaldılması dərəcələri və illik tarif kvotasının miqdarı hansı qanunvericiliyə uyğun olaraq tənzimlənir?","Azərbaycan Respublikası və Türkiyə Respublikası arasında preferensial ticarət rejimi tətbiq olunan malların siyahısı, baza tarif dərəcələri, tarifin azaldılması dərəcələri və illik tarif kvotasının miqdarı Azərbaycan Respublikası Hökuməti ilə Türkiyə Respublikası Hökuməti arasında Preferensial Ticarət Sazişinin təsdiq edilməsi haqqında 31 may 2020-ci il 115 nömrəli Azərbaycan Respublikası Qanununa əsasən tənzimlənir."
Gömrük ödənişləri,Azərbaycan Respublikasına idxal olunan hibrid mühərrikli nəqliyyat vasitələrinə gömrük ödənişləri ilə bağlı hansı azadolma nəzərdə tutulmuşdur?,Azərbaycan Respublikası Vergi Məcəlləsinin 164.1.41-1. bəndinə müvafiq olaraq istehsal tarixi 3 ildən və mühərrikinin həcmi 2500 kubsantimetrdən çox olmayan hibrid avtomobillərinin idxalı- 2022-ci il yanvarın 1-dən 3 il müddətinə əlavə dəyər vergisindən azaddır.
Gömrük ödənişləri,Diplomatik xidmət əməkdaşları tərəfindən ölkə ərazisinə gətirilən avtonəqliyyat vasitələri hansı meyarlara cavab verdiyi təqdirdə gömrük ödənişlərinə cəlb edilmir?,"İki ildən az olmayaraq Azərbaycan Respublikasının diplomatik nümayəndəliklərində və konsulluqlarında xidmət etmiş Azərbaycan Respublikasının diplomatik xidmət əməkdaşları və diplomatik xidmət orqanlarının inzibati-texniki xidmətini həyata keçirən şəxslər, Azərbaycan Respublikasının xarici ölkələrdə və beynəlxalq təşkilatlarda fəaliyyət göstərən diplomatik nümayəndəliklərinin və konsulluqlarının mühafizəsini həyata keçirən hərbi qulluqçular tərəfindən müvafiq olaraq Azərbaycan Respublikasının Xarici İşlər Nazirliyi və xarici ölkələrdə və beynəlxalq təşkilatlarda fəaliyyət göstərən diplomatik nümayəndəliklərinin və konsulluqlarının mühafizəsini həyata keçirən dövlət orqanı tərəfindən xarici ölkəyə ezam olunmuş əməkdaşın təyinat və geri çağırılma əmrlərinin təsdiq olunmuş surətləri gömrük orqanına təqdim edilməklə, onların xaricdə işlədikləri dövrdə əldə etdikləri vəsaitin və əmlakın, o cümlədən ümumi gömrük dəyəri 40 000 ABŞ dollarının ekvivalenti məbləğindən və mühərrikin həcmi 3000 kubsantimetrdən artıq olmayan bir ədəd avtonəqliyyat vasitəsinin (avtonəqliyyat vasitəsinin dəyərinin ödənilməsi haqqında sənəd, avtonəqliyyat vasitəsinin bir il müddətində özgəninkiləşdirilməməklə sahibliyi, həmçinin avtonəqliyyat vasitəsini idarə etmək hüququ istisna olmaqla üzərində digər sərəncam verməmək barədə avtonəqliyyat vasitəsi sahibinin öhdəliyinə dair sənəd təqdim olunmaqla) gömrük ərazisinə gətirilməsinə görə gömrük ödənişləri tutulmur."
Gömrük ödənişləri,Malların gömrük ödənişləri üzrə güzəştlər verilərək şərti buraxılışı dedikdə nə nəzərdə tutulur?,"Azərbaycan Respublikası Nazirlər Kabinetinin 24 dekabr 2012-ci il tarixli 317 nömrəli Qərarı ilə təsdiq edilmiş “Gömrük ödənişləri üzrə güzəştlər verilərək şərti buraxılmış mallar barəsində sərəncam verilməsi Qaydası”nın 1.2-ci bəndinə əsasən mallardan və nəqliyyat vasitələrindən istifadə və onlar barəsində sərəncam verilməsinə dair məhdudiyyətlərə, tələblərə və şərtlərə riayət edəcəyi haqqında şəxsin öhdəlikləri ilə müşayiət olunan buraxılış şərti buraxılışdır."
Rüsumlar,Azərbaycan Respublikasının ərazisinə daxil olan beynəlxalq daşımalarda iştirak edən xarici dövlətlərə mənsub avtonəqliyyat vasitələri yanacaq baklarında qanunvericilikdə nəzərdə tutulandan artıq yanacaq keçirdikdə nə qədər rüsum ödənilir?,"Azərbaycan Respublikası Nazirlər Kabinetinin 13 avqust 1997-ci il tarixli 90 nömrəli Qərarı ilə təsdiq edilmiş “Beynəlxalq daşımalarda iştirak edən xarici dövlətlərə mənsub avtonəqliyyat vasitələrinin Azərbaycan Respublikası ərazisində hərəkətinin tənzimlənməsi haqqında” qərarına müvafiq olaraq Azərbaycan Respublikasının ərazisinə daxil olarkən qanunvericilikdə nəzərdə tutulandan artıq (200 litr) yanacaq keçirdikdə, hər bir litr artıq benzin üçün 0,3 ABŞ dolları məbləğində, hər bir artıq dizel yanacağı üçün isə 0,2 ABŞ dolları məbləğində gömrük rüsumu sərhəd-nəzarət buraxılış məntəqələrindəki gömrük orqanlarına ödənilir."
Rüsumlar,Gömrük borcu üzrə ödənilmiş gömrük rüsumu hansı hallarda şəxsə geri qaytarılır?,"Azərbaycan Respublikası Nazirlər Kabinetinin 18 fevral 2013-cü il tarixli 25 nömrəli Qərarı ilə təsdiq edilmiş “Gömrük ödənişlərinin qaytarılması Qaydaları”nın təsdiq edilməsi haqqında qərarın 2.1-ci bəndinə müvafiq olaraq, gömrük borcu üzrə ödənilmiş gömrük rüsumu aşağıdakı hallarda şəxsə geri qaytarılır: - Mallar qüsurlu olduqda; - Gömrük ödənişlərinin məbləği hesablanarkən səhvə yol verildikdə; -“Antidempinq, kompensasiya və mühafizə tədbirləri haqqında” Azərbaycan Respublikasının Qanununda nəzərdə tutulan hallarda."
Rüsumlar,Azərbaycan Respublikası idxal-ixrac rüsumlarından azadolma sertifikatı üçün tələb olunan sənədlərin siyahısı hansı qanunvericilik aktı ilə tənzimlənir?,İdxal-ixrac rüsumlarından azadolma sertifikatı üçün tələb olunan sənədlərin siyahısı Azərbaycan Respublikası idxal-ixrac rüsumlarından azad olma rüsumları və vergiləri haqqında protokol ilə tənzimlənir.
Rüsumlar,Gömrük rüsumu dərəcələrinin hansı növləri tətbiq edilir?,Azərbaycan Respublikasının “Gömrük tarifi haqqında” 13 iyun 2013-cü il tarixli 687 nömrəli Qanununun 4-cü maddəsinə əsasən Azərbaycan Respublikasında gömrük rüsumu dərəcələrinin aşağıdakı növləri tətbiq edilir: advalor - malların gömrük dəyərinə nisbətən faizlə hesablanan; spesifik - mal vahidinə görə müəyyən olunmuş məbləğlə hesablanan; kombinə edilmiş - yuxarıda göstərilən hər iki növün birləşdirilməsi yolu ilə hesablanan
Rüsumlar,Azərbaycan Respublikası ərazisindən üçüncü ölkəyə və üçüncü ölkədən Azərbaycan Respublikası ərazisinə daşımalar üçün beynəlxalq avtomobil daşımalarını tənzimləyən icazənin verilməsinə görə alınan dövlət rüsumunun məbləği nə qədərdir?,Azərbaycan Respublikasının “Dövlət rüsumu haqqında” 4 dekabr 2001-ci il tarixli 223-II nömrəli Qanunun 24.3-cü bəndinə müvafiq olaraq üçüncü ölkəyə və üçüncü ölkədən daşımalar üçün hər bir icazəyə görə 600 ABŞ dolları məbləğində dövlət rüsumu alınır.
Yol vergisi,Ağır çəkili avtonəqliyyat vasitələri ilə yüklərin daşınmasına görə hansı məbləğdə yol vergisi hesablanır?,"Azərbaycan Respublikası Vergi Məcəlləsinin 211.2-ci bəndinə müvafiq olaraq bu Məcəllənin 211.1.3-cü maddəsində göstərilən verginin məbləği ağır çəkili avtonəqliyyat vasitələri ilə yüklərin daşınmasına görə Azərbaycan Respublikasının ərazisində qət edilən yolun hər kilometri üçün aşağıdakı qədər artırılır: nəqliyyat vasitələrinin yüklə birlikdə ümumi çəkisi: • 41 tondan 51 tonadək olduqda - 0,30 ABŞ dolları; • 51 tondan 61 tonadək olduqda - 0,45 ABŞ dolları; • 61 tondan 71 tonadək olduqda - 0,60 ABŞ dolları; • 71 tondan 81 tonadək olduqda - 0,75 ABŞ dolları; • 81 tondan çox olduqda - 1,8 ABŞ dolları."
Yol vergisi,Avtonəqliyyat vasitələri hansı hallarda yol vergisinə cəlb olunur?,Azərbaycan Respublikası Vergi Məcəlləsinin 210-cu maddəsinə əsasən xarici dövlətlərin avtonəqliyyat vasitələri Azərbaycan Respublikasının ərazisinə daxil olan və Azərbaycan Respublikasının ərazisini tərk edən zaman yol vergisinə cəlb olunur.
Yığımlar,"Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsi zamanı gömrük borcu yarandığı halda təqdim edilən sadələşdirilmiş bəyannamələrin rəsmiləşdirilməsinə görə alınan gömrük yığımlarının məbləği nə qədərdir?","Azərbaycan Respublikası Nazirlər Kabinetinin “Gömrük yığımlarının məbləğləri”nin təsdiq edilməsi barədə 26 aprel 2016-cı il tarixli 168 nömrəli Qərarının 2.5-ci bəndinə müvafiq olaraq fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsi zamanı gömrük borcu yarandığı halda təqdim edilən sadələşdirilmiş bəyannamələrin rəsmiləşdirilməsi üçün 10 manat məbləğində gömrük yığımı alınır."
Yığımlar,Gömrük rəsmiləşdirilməsi üzrə mütəxəssislərə ixtisas attestatının verilməsinə görə gömrük yığımlarının məbləği nə qədərdir?,"Azərbaycan Respublikası Nazirlər Kabinetinin 26 aprel 2016-cı il tarixli 168 nömrəli Qərarının 7-ci bəndinə əsasən, Gömrük rəsmiləşdirilməsi üzrə mütəxəssislərə ixtisas attestatının verilməsinə görə aşağıdakı məbləğdə gömrük yığımları alınır: 1. Gömrük rəsmiləşdirilməsi üzrə mütəxəssislərə ixtisas attestatının verilməsinə görə - 100 manat; 2. Gömrük rəsmiləşdirilməsi üzrə mütəxəssislərə verilmiş ixtisas attestatlarının fəaliyyətinin bərpa edilməsinə görə - 150 manat; 3. Gömrük rəsmiləşdirilməsi üzrə mütəxəssislərə ixtisas attestatının dublikatının verilməsinə görə - 30 manat."
Yığımlar,Malların gömrük rəsmiləşdirilməsinə görə alınan gömrük yığımlarının məbləği nə qədərdir?,"Azərbaycan Respublikası Nazirlər Kabinetinin 26 aprel 2016-cı il tarixli 168 nömrəli Qərarının 2-ci bəndinə əsasən malların gömrük rəsmiləşdirilməsinə görə aşağıdakı məbləğdə gömrük yığımları alınır: gömrük dəyəri 1 000 manatadək olduqda 15 manat; gömrük dəyəri 1 000 manatdan yuxarı və 10 000 manatadək olduqda 60 manat; gömrük dəyəri 10 000 manatdan yuxarı və 50 000 manatadək olduqda 120 manat; gömrük dəyəri 50 000 manatdan yuxarı və 100 000 manatadək olduqda 200 manat; gömrük dəyəri 100 000 manatdan yuxarı və 500 000 manatadək olduqda 300 manat; gömrük dəyəri 500 000 manatdan yuxarı və 1 000 000 manatadək olduqda 600 manat; gömrük dəyəri 1 000 000 manatdan yuxarı olduqda 1 000 manat məbləğində gömrük yığımı alınır. Əlavə olaraq məlumat üçün bildiririk ki, həmin qərarın 1.4-cü bəndinə müvafiq olaraq, mallara və nəqliyyat vasitələrinə gömrük nəzarəti gömrük orqanlarının iş vaxtından kənar saatlarda və ya iş yerindən kənarda həyata keçirildikdə, eyni qərarın 1.3.1-ci yarımbəndində qeyd olunan gömrük nəzarətinin həyata keçirilməsi ilə bağlı gömrük yığımları ikiqat məbləğdə alınır."
Yığımlar,"Azərbaycan Respublikasının gömrük ərazisinə gətirilən, o cümlədən müvəqqəti gətirilən nəqliyyat vasitələrinin qeydə alınması üçün vəsiqə verilməsinə görə hansı məbləğdə gömrük yığımları alınır?","Azərbaycan Respublikası Nazirlər Kabinetinin “Gömrük yığımlarının məbləğləri”nin təsdiq edilməsi barədə 26 aprel 2016-cı il tarixli 168 nömrəli Qərarının 2.6-cı bəndinə müvafiq olaraq nəqliyyat vasitələrinin qeydə alınması üçün vəsiqə verilməsinə görə aşağıdakı məbləğdə gömrük yığımları alınır: - yük və minik avtomobilləri, mikroavtobus və avtobuslar üçün - 30 manat - digər avtonəqliyyat vasitələri üçün - 25 manat."
Yığımlar,Malların saxlancına görə gömrük yığımları alınırmı?,"Azərbaycan Respublikası Nazirlər Kabinetinin “Gömrük yığımlarının məbləğləri”nin təsdiq edilməsi barədə 26 aprel 2016-cı il tarixli 168 nömrəli Qərarının 6-cı maddəsinə müvafiq olaraq malların saxlancına görə aşağıdakı məbləğdə gömrük yığımları alınır: - xüsusi saxlanc şəraitini tələb etməyən hər 100 kiloqram (brutto çəki) malların 24 saat ərzində saxlanılmasına görə - 0,2 manat; - xüsusi saxlanc şəraitini tələb edən hər 100 kiloqram (brutto çəki) malların xüsusi avadanlıqla təchiz edilmiş anbarlarda 24 saat ərzində saxlanılmasına görə - 0,5 manat."
Yığımlar,GPS xidməti vasitəsilə gömrük müşayiətinin aparılmasına görə alınan gömrük yığımlarının məbləği nə qədərdir?,"Azərbaycan Respublikası Nazirlər Kabinetinin “Gömrük yığımlarının məbləğləri”nin təsdiq edilməsi barədə 26 aprel 2016-cı il tarixli 168 nömrəli Qərarının 5.1.2-ci bəndinə müvafiq olaraq stasionar GPS qurğusu olmayan nəqliyyat vasitələrinə elektron qıfıllar (GPS qurğuları) quraşdırılaraq, GPS xidməti vasitəsi ilə gömrük müşayiətinin aparılmasına görə (hər 24 saat üçün) 10 manat məbləğındə gömrük yığımı alınır."
Yığımlar,Hansı hallarda malların gömrük rəsmiləşdirilməsinə görə gömrük yığımları alınmır?,"Azərbaycan Respublikası Nazirlər Kabinetinin 26 aprel 2016-cı il tarixli 168 nömrəli Qərarının 2.7-ci yarımbəndinə əsasən aşağıdakı hallarda malların gömrük rəsmiləşdirilməsinə görə gömrük yığımları alınmır: - Azərbaycan Respublikasının Gömrük Məcəlləsi və Azərbaycan Respublikası Nazirlər Kabinetinin 2013-cü il 14 oktyabr tarixli 305 nömrəli qərarı ilə təsdiq edilmiş “Fiziki şəxslər tərəfindən istehsal, yaxud kommersiya məqsədləri üçün nəzərdə tutulmayan malların gömrük sərhədindən keçirilməsinin güzəştli və sadələşdirilmiş Qaydaları” ilə gömrük ödənişlərindən azadolma tətbiq edildiyi hallarda; - elektrik enerjisinin qarşılıqlı ötürülməsi hallarında; - qrant müqaviləsi (qərarı) əsasında xaricdən alınan qrantlar hesabına malların idxalı və qrant müqaviləsi (qərarı) əsasında qrantlar hesabına malların xaricə ixracı hallarında; - humanitar və texniki yardım məqsədi ilə gömrük sərhədindən keçirilən malların gömrük rəsmiləşdirilməsi zamanı."
Yığımlar,Bankların və bank olmayan kredit təşkilatlarının Azərbaycan Respublikası Dövlət Gömrük Komitəsinin reyestrinə daxil edilməsinə görə alınan gömrük yığımlarının məbləği nə qədərdir?,Azərbaycan Respublikası Nazirlər Kabinetinin “Gömrük yığımlarının məbləğləri”nin təsdiq edilməsi barədə 26 aprel 2016-cı il tarixli 168 nömrəli Qərarının 8.1-ci bəndinə müvafiq olaraq bankların və bank olmayan kredit təşkilatlarının Azərbaycan Respublikası Dövlət Gömrük Komitəsinin reyestrinə daxil edilməsinə görə - 2.000 manat məbləğində gömrük yığımı alınır.
ƏDV,Gömrük borcu üzrə ödənilmiş gömrük rüsumu hansı hallarda şəxsə geri qaytarılır?,"Azərbaycan Respublikası Nazirlər Kabinetinin 18 fevral 2013-cü il tarixli 25 nömrəli Qərarı ilə təsdiq edilmiş “Gömrük ödənişlərinin qaytarılması Qaydaları”nın təsdiq edilməsi haqqında qərarın 2.1-ci bəndinə müvafiq olaraq, gömrük borcu üzrə ödənilmiş gömrük rüsumu aşağıdakı hallarda şəxsə geri qaytarılır: - Mallar qüsurlu olduqda; - Gömrük ödənişlərinin məbləği hesablanarkən səhvə yol verildikdə; -“Antidempinq, kompensasiya və mühafizə tədbirləri haqqında” Azərbaycan Respublikasının Qanununda nəzərdə tutulan hallarda."
ƏDV,ƏDV üzrə gömrük borcu necə hesablanır?,"Azərbaycan Respublikası Nazirlər Kabinetinin 7 may 2012-ci il tarixli 96 nömrəli Qərarı ilə təsdiq olunmuş “Əlavə dəyər vergisi üzrə gömrük borcunun məbləğinin hesablanması Qaydası”nın 3.3-cü bəndinə müvafiq olaraq malların gömrük rəsmiləşdirilməsi zamanı müəyyən edilmiş gömrük dəyərini «D», aksiz vergisini «A», gömrük rüsumlarını «R», qüvvədə olan vergi dərəcəsini isə «V» hərfi ilə işarə etsək, onda ƏDV-nin məbləği aşağıdakı qaydada hesablanacaqdır: ƏDV = (D + A + R) x V/100"
ƏDV,Azərbaycan Respublikasına idxal olunan hansı mallar əlavə dəyər vergisindən azaddır?,Respublikamızın gömrük ərazisinə idxal olunan malların əlavə dəyər vergisindən azad olunması Azərbaycan Respublikası Vergi Məcəlləsinin 164-cü maddəsinə və həmin maddədə qeyd olunan qanunvericilik aktlarına müvafiq olaraq tənzimlənir.
Əqli mülkiyyət,Əqli mülkiyyət hüquqları hansı müddət ərzində qorunur?,"Azərbaycan Respublikası Gömrük Məcəlləsinin 281.1-ci maddəsinə, eyni zamanda zamanda Azərbaycan Respublikası Nazirlər Kabinetinin 28 dekabr 2012-ci il tarixli 323 nömrəli Qərarı ilə təsdiq edilmiş “Tərkibində əqli mülkiyyət hüquqlarının obyektləri olan malların reyestrinin aparılması Qaydaları”nın 4.1-ci bəndinə müvafiq olaraq hüquq sahibinin hüquqlarının qorunma müddəti Dovlət Gömrük Komitəsi tərəfindən malların reyestrə daxil edilməsi haqqında qərar qəbul olunduğu gündən etibarən ərizəçinin göstərdiyi müddət nəzərə alınmaqla, 5 (beş) ilədək müəyyən olunur. Ərizəçinin müraciəti olduqda, Dövlət Gömrük Komitəsinin qərarı ilə həmin müddət uzadılır. Qeyd olunan qaydaların 4.2-ci bəndinə əsasən mallara olan hüquqların gömrük orqanları tərəfindən qorunmasının ümumi müddəti hüquq sahibinin əqli mülkiyyət obyektinə olan hüquqlarının qüvvədə olma müddətindən artıq olmamalıdır."
Əqli mülkiyyət,Tərkibində əqli mülkiyyət hüquqlarının obyektləri olan malların buraxılışı hansımüddət çərçivəsində dayandırıla bilər?,"Azərbaycan Respublikası Gömrük Məcəlləsinin 283.1-ci maddəsinə, eyni zamanda Nazirlər Kabinetinin 25 iyun 2013-cü il tarixli 163 nömrəli Qərarı ilə təsdiq edilmiş “Tərkibində əqli mülkiyyət hüquqlarının obyektləri olan malların buraxılışının dayandırılması, buraxılışın dayandırılma müddətinin uzadılması, qəbul edilən qərarlar barədə ərizəçiyə və bəyannaməçiyə məlumat verilməsi Qaydaları”nın 2.1-ci bəndinə müvafiq olaraq ""Tərkibində əqli mülkiyyət hüquqlarının obyektləri olan malların reyestri""nə daxil edilmiş tərkibində əqli mülkiyyət hüquqlarının obyektləri olan malların gömrük rəsmiləşdirilməsi və gömrük nəzarəti zamanı onların pirat və ya kontrafakt olması əlamətləri aşkar edilərsə, belə malların buraxılışı gömrük rəsmiləşdirilməsini həyata keçirən gömrük orqanının rəhbəri və ya onu əvəz edən şəxsin qərarı ilə 10 (on) iş günü müddətinə dayandırılır. Ərizəçinin əsaslandırılmış müraciəti olduqda, göstərilən müddət daha 10 (on) iş gününədək uzadılır."